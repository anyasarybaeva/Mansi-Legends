
Ханты-Мансийск ӯст о̄лнэ «То̄рум Маа» музей кант Ӯринэ̄ква хо̄тал яныгпо̄ль э̄тпос са̄тыт хо̄талт янытлавес.

	Ӯринэ̄ква янытлан хо̄талт са̄в 

	ня̄врам ёхталас. Ха̄ӈхылтап хосыт 

	но̄х-ха̄хнэ ма̄т ня̄вра
	мыт ма̄нь атыӈ мӯйлупсатыл мӯйлупта-вēсыт. Нумын ос та̄н ётаныл са̄всыр касылыт ос пӯмащ 

	ёнгыт ва̄рыглавēсыт. 

	Ёнгын халт тит 

	ла̄глыл акв торыг сун ӯлтта поргысыт, тыньщаӈ пēнтсыл 

	сома лю̄льнэ сув 

	нумпа̄лын тыпйӣв 

	нирныл хӯтылтым ла̄кв па̄хвтысыт. Мо̄-тананыл ха̄льйӣв 

	товытыл, пӯмыл ӯри-нэ̄ква ма̄гсыл питит 

	сагсыт. Ня̄врамыт 

	ва̄рум питияныл ка̄сыӈ ēмт хорамыӈнувег тэ̄лэ̄гыт. 

	Щар ма̄к пӯмащиг а̄мпыӈ суныл яласан ва̄рмаль о̄лыс. А̄мпа
	ныл хаски, лайка, 

	маламут нампа породаг о̄лсыт. А̄мпыт ёт ня̄врамыт ёнгысыт, по̄слахтасыт. Хаски ос маламут породаӈ а̄мпыт хо̄тпа ляльт 

	щар ат пурхатэ̄гыт. 

	Яныгпа̄ла соссаӈ ма̄хум ӯра по̄хат э̄лаль о̄лнэ ёмас хо̄талыт ма̄гсыл пӯрлахтасыт. Ты та̄л «То̄рум Маа» музей кант тох 

	ты Ӯринэ̄ква хо̄талув янытлавес. Самын 

	патум ня̄врамаквет пуста̄гыл, со̄тыӈыщ, щуниӈыщ вос яныгмēгыт. 

	 

	Александр

	 ВЬЮТКИН
