
 «Титул» нампа кол ма̄ньщи, ханты ос ё̄рн мирытн нё̄тнэ ма̄гыс ва̄рвес. Ань тот пуӈктотнэ кӯщаит тамле ла̄тыӈ ма̄н округувт о̄лнэ мирн тēтэ̄гыт - ты э̄тпос 26 хо̄талэ̄т та̄н Ханты-Мансийск ӯст  сапра̄ни ва̄рēгыт. 
Тот та урыл потыр­таӈкв тах патэ̄гыт:
– Та̄л сыс ва̄рум рӯпа­та­ныл урыл - ювле хультум та̄лт манах олн сэ̄лсыт, манах солко̄ви холтсыт;
– Са̄всыр тэ̄лат ураль­тан ос та̄ра-паттын хо̄тпа тах пēриēгыт;
– «Титул» Советн мо̄т хо̄тпат тах пēриявет.
А̄лпыл лов щё̄с порат тув ёхтын ма̄хум нама­ныл нэ̄пакн хансуӈкв па­тавет. Сапра̄ни ос 12 щё̄с порат о̄вылтаве. 
Ань та̄н округувт о̄лнэ ма̄хум во̄вияныл, та̄н ты сапра̄нин вос ёхталэ̄гыт. Э̄рнэ са̄вит хо̄тпа сапра̄­нин ат те атхатэ̄гыт, та̄н ос мо̄тыт э̄тпост, я̄ӈк на̄тнэ э̄тпос 27 хо̄талэ̄т, сапра̄ни титынтыг ва̄рияныл. 
Хотьют мо̄т ӯсныл ёх­туӈкв те ка̄сащи, тав яла­сан лё̄ӈхе ма̄гыс олныл ат миве, хотты колт о̄лнэ ма̄гыс олныл о̄с ат ойтаве. Тув ёхтын хо̄тпат ты урыл вос ва̄гыт:
Ма̄ньполь э̄тпос 30 хо̄талэ мус та̄н наманыл та̄ра-паттувēсыт;
Акция о̄щнэ хо̄тпат, та̄н нэ̄паканыл тамле по̄с вос о̄ньщи – 1-01-00411-А, 2004 та̄л яныгпо̄ль э̄т­пос 7 хо̄талэ̄т ва̄рим вос о̄лэ̄гыт.
Хотьют ты кол рӯпа­татэ урыл матыр ва̄ӈкв те таӈхи, тав Ханты-Мансийск ӯст Карла Маркса ӯсхулы 15 колн вос щалтсы, тот нэ̄пакыт ёмащакв вос ловиньтыянэ. Москват яныг коланыл Садовая-Кудринская, 2/62/35 колт о̄лы. Тув о̄с ялуӈкв ро̄ви.
Ос хотьют ты сапра̄нин ялуӈкв ат те вēрми, ос «Титул» тэ̄ланэ урыл такви ва̄ӈкв сака те ка̄сащи, такви наме тув вос тēтытэ ос электронный почтатэ вос ла̄витэ, то̄нт ты нэ̄па­кыт тавēн юв тēтавет.
Ты э̄тпос 23 хо̄талэ мус матыр ла̄тыӈ та̄нанылн хансуӈкв э̄ри. Ос ка̄сыӈ акционер-хо̄тпа электрон­ный адресэ вос хансытэ.  Та̄н ля̄ххалыт, матыр хӯлтнэ ла̄тӈыт пуссын та̄нки тавēн тēтуӈкв тах патыяныл.
Сапра̄нияныл ты адрес щирыл ва̄раве: Ханты-Мансийск ӯс, Карла Маркса ӯсхулы, 15 колэ. Титыглахтын ла̄тыӈ те о̄ньщегы̄н, та̄н палтаныл свонитэ̄н.
 «Титул» колныл тēтым ля̄ххал ма̄ньщи ла̄тӈыл Валентина УЗЕЛЬ хансыстэ
