

	Лӯпта э̄тпос онтоловхойплов щислат Ханты-Мансийскат В.А. Игошев музей-колт «Цветок Сибири» нампа э̄типа̄ла о̄лыс. Тамле ва̄рмаль Любовь Миляева стихыт хаснэ нэ̄ янытлан ма̄гыс ва̄рыглавес. Тыг Мегион, Нижневартовск, Сургут ос мо̄т ма̄ныл ма̄хум ёхталасыт. Ты мӯй хо̄тпат хо̄т-а̄ти са̄всыр ма̄т рӯпитэ̄гыт ос та̄н акв ва̄рум тэ̄ла 

	кастыл акван-юрщхатасыт – та̄н стихыт ос потрыт хансэ̄гыт.


		О̄влэ̄т музейн ёхталам мӯй ма̄хум «Цветок Сибири» намаим э̄рыг хӯнтлысыт ос округув урыл кинаохса суссыт. Ты э̄рыг ла̄тӈанэ Любовь Миляеван хасвēсыт ос э̄рыгта̄н 

		Владимир Пшеничников, 

		ма̄н ӯсувт о̄лнэ композиторын щё̄питавес. Ты ёмас э̄рыг ма̄хумн сака мӯстыс, хосат та̄гыл ка̄сыӈ ялпыӈ 

		хо̄талыт порат сӯйтыглы, таве 

		Лада Дэнс певица э̄ргитэ.

		Тувыл ма̄хум Любовь Геннадьева хансум стиханэ хӯнтлы-сыт ос тав урēт юртанэ са̄в ёмас ла̄тыӈ ла̄всыт. Тав такви ва̄рнэ тэ̄латэ̄т Юграт о̄лнэ са̄всыр ми
		рыт акван-атсанэ ос та̄н пуссын юрщмахтасыт. Сака ёмас тэ̄лаг таи о̄лы, та̄н акван-нё̄тхатым  «Югра многоликая» яныг нэ̄
		пак та̄ратасыт. Тот округувт са̄всыр мирныл о̄лнэ поэтыт, 

		писателит хансум стиханыл, 

		потраныл тув акван-атым 

		о̄лэ̄гыт. 

		Любовь Миляева то̄ва стиханэ армянский, молдавский, 

		румынский, талышский, татарский, хантыйский, чеченский ла̄тӈытн толмащлым о̄лэ̄гыт. Та̄н ань ты э̄типа̄ла мӯй хо̄тпатын та̄нки ща̄нь ла̄тӈы-тыл ловиньтавēсыт. Рущ ла̄тӈыл стихыт Альфия Чернышева ос Татьяна Огнёва, «Хо̄тал» нампа А̄с-угорский театрыт рӯпитан нэ̄г, ловиньтавēсыт манос 

		э̄ргыг э̄ргувēсыт. Э̄ри таи ла̄вуӈкве, Любовь Миляева 

		стиханэ щирыл композитор 

		Елена Чернова са̄всыр э̄ргыт 

		щё̄питас, ты нэ̄ ань Францият 

		о̄лмыгтас. Тувыл Москват 

		о̄лнэ композитор Елена Кожу
		ховская ос матахмат стихыт 

		э̄ргыг щё̄питасанэ. 

		Хантыт ос ма̄ньщит ёт ёмас 

		юрщхатнэ нак о̄вылтыт мирн 

		ва̄нэ э̄ква Мария Волдина Любовь Геннадьевна о̄вылтыт са̄в 

		потыртас. Ма̄к сымыӈ э̄лум-хо̄ласыг таве Юван Шесталов акваг номыстэ, ты урыл ань Альбина Шесталова Юван Николаевич увщитэ ла̄выс. 

		Тувыл азербайждан ма̄хум ёт юрщхатнэ нак урыл Габибулла Мирзоев потыртас, армян ма̄хум ёт Наира Симонян, украинцыт ёт Леонид Струсь. Леонид Филиппович «Из поколения детей войны» хансум нэ̄пакыт урыл мощ потыртас. Аквтох 

		тув ёхталам мӯй мирыт азербайджанский, армянский, дагестанский, украинский э̄рыгсов та̄ныт та̄нки о̄щнэ са̄ӈквылтан утыл са̄ӈквылтасаныл манос 

		дудка утыл ёнгысаныл. 

		Ханты-Мансийскат о̄лнэ 

		хумыг Владимир Енов ос Павел Черкашин тэ̄нки хансум стиха-нэ̄н тавēн ловиньтасы̄г. Тувыл «Гармоника» нампа ансамбль нё̄тнэ турсуил тавēн са̄всыр 

		э̄ргыт э̄ргысыт. 

		Акв мӯй хум Чечня ма̄ныл 

		тыг ёхталас, тыи Балаутдин 

		Мусаев. Тав такви ма̄хманэ̄ныл кēтум паща ла̄тыӈ тотыс, Любовь Миляева литературный 

		премиял ос «Золотой Орёл» нампа по̄сыл мӯйлуптастэ. Ты коныпал нэ̄ Владимир Маяковский нампа ма̄гылт о̄щнэ посыл Россия потрыт толмащлан Союз па̄лыл о̄с майвес. Тав рӯпататэ номтыӈыг, мӯсхалыг ва̄рнэ̄тэ ма̄гыс са̄всыр грамотал, дипломыл са̄в щёс майлувес. Ма̄гылт о̄щнэ  «150 лет окончания 

		Крымской войны» акв мēталь о̄ньщи, тувыл РФ Министерство культура па̄лыл мӯйлуптан ут. 

		Пус ка̄т, пус ла̄гыл, То̄рум ёт, О̄тыр ёт э̄лаль вос о̄лы.

		 

		Тамара Мерова


	 
