
Ты 2022 та̄лув пēс йис накыт но̄х-во̄рмалтан ос та̄наныл э̄лаль тотнэ та̄лыг о̄лы. Ты кастыл ка̄сыӈ мирыт та̄нки о̄щнэ пēс наканыл ӯргалым о̄ньщияныл, э̄ргыт-йӣквыт ханищтэ̄гыт ос музеитыт акван-атым пормасыт са̄в ма̄хумн суссылтэ̄гыт.  
Ма̄н, ханты ос ма̄ньщи редакциявт рӯпитан хо̄т­пат, ща̄нь ла̄тӈагув э̄лаль тотнэ ма̄гыс акв касыл щё̄пита̄лсӯв. «О̄влэ̄т мо̄йт о̄лыс» («Сначала была сказка») нампа ка­сылув общественный, внешний связь ос ма̄нь­лат ма̄хум тэ̄ланыл ёт рӯ­питан округ департа­ментын мӯстыс ос та̄н ма̄навн нё̄­туӈкве ла̄вхат­сыт.  
Ань ты касылт округ янытыл о̄лнэ 7-17 та̄лыт яныт сосса ня̄врамыт ка­суӈкве во̄выгласанӯв. Та̄нанылн ща̄нь ла̄тӈыл мо̄йт ман потыр ловинь­тым ва̄ти кина-охса по̄с­луӈ­кве э̄рыс. Ня̄врамыт ща̄нь-а̄щанылн, школат ман садикт ханищтан хо̄тпатн нё̄туӈкве вēрму­вēсыт. 
Тох ханты ла̄тӈыл мо̄й­тыт ловиньтан 30 кинат кēтвēсыт, ма̄ньщи ла̄тӈыл – 25, ос ё̄рн ла̄тӈыл нэ̄м­хотьют ат кēтыс. Тыгыл 7-12 та̄лыт яныт 21 а̄ги­ри­щит-пыгрищит ханты ла̄тӈыл ловиньтасыт, ос 13-17 та̄лыт яныт – 9. Ма̄ньщи ла̄тӈыл 7-12 та̄­лыт яныт ня̄врамытыл 14 рӯпата о̄лыс, ос 13-17 та̄л яныт ня̄врамытыл – 11. 
Пуссын кēтым ва̄ти кина-охсат комиссиян я̄нас сусвēсыт ос щар ёмас, пӯмыщ рӯпатат та̄­ра-паттувēсыт. Ань но̄х-патум ня̄врамыт наманыл хан­сыянӯв.
Ханты ла̄тӈыл 7-12 та̄­лыт яныт ня̄врамыт халт но̄х-патсыт:
1 места – Гындышева Кристина, Тэ̄к па̄выл Ха̄льӯс районныл; 
2 места – Казамкин Богдан, Варъёган па̄выл Нижневартовский район­ныл;
3 места – Гудкова София ос Гудков Давид, Ханты-Мансийск ӯсныл.
13–17 та̄лыт яныт хан­ты а̄гит-пыгыт халт:
1 места – Лянтин Ярослав, Салым па̄выл Нефтеюганский район­ныл;
2 места – Поспелова Татьяна, Тэ̄к па̄выл Ха̄льӯс районныл;
3 места – Шихов Данил, Ханты-Мансийск ӯсныл.

Ма̄ньщи ла̄тӈыл 7-12 та̄л яныт ня̄врамыт: 
1 места – Вострикова Милана ос Бартошкин Борис, Ня̄рихумит Лӯи па̄выл, Октябрьский районныл; 
2 места – Боженко Вероника ос Двинянинов Матвей, Хулюмсӯнт па̄выл Ха̄льӯс районныл;
3 места – Ларионова Ирина ос Вьюткина Анна, Саранпа̄выл Ха̄льӯс районныл. 
13-17 та̄лыт яныт а̄гит-пыгыт халт: 
1 места – Алгадьев Николай, Алгадьева На­дежда ос Алгадьев Мак­сим, Хулюмсӯнт па̄выл Ха̄льӯс районныл;
2 места – Мурадымова Марьям ос Мурадымов Тамерлан, Хулюмсӯнт па̄­выл Ха̄льӯс районныл;
3 места – Кугин Иван, Кульпас па̄выл Ха̄льӯс районныл. 
Ты но̄х-патум ня̄врамыт пуссын диплом-нэ̄пакыл ос мӯйлупсал мивет. 
Мо̄т то̄ва рӯпатат о̄с пӯмщиг о̄лсыт, та̄н я̄нас мӯйлупсал щё̄питавё̄сыт. Та̄н наманыл о̄с хансы­янӯв:
– Аликова Ангелина ос Аликова Анжелика, Касум па̄выл Белоярский районныл;
– Юмина Александра ос Юмина Ульяна, Ванще­ват па̄выл Белоярский районныл;
– Игишев Максим, Игишева Дарина ос Канев Николай, Касум па̄выл Белоярский районныл;
– Федоркив Мария, Ханты-Мансийск ӯсныл; 
– Евтеев Павел, Ханты-Мансийск ӯсныл; 
– Балашова Елена, Аган па̄выл Нижневартовский районныл.
Ма̄н, редакцият рӯпитан ма̄хум, ты касылн кēтым рӯпатат ма̄гыс ня̄врамытн ос та̄нанылн нё̄тум хо̄т­патн пӯмащипа ла̄тыӈ ла̄вēв. Та̄н пуссын яныт­лан нэ̄пакыл тах мивет.
Тамара МЕРОВА
