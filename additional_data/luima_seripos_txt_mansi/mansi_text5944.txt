
Округувт «Семья года Югры» нампа касыл ва̄рыглавес. Ты ва̄рмаль Югра ма̄т о̄лупса э̄лаль тотнэ департаментыт рӯпитан хо̄тпат та̄н щё̄пита̄лсаныл. Тот пуссын аквъёт атпан нупыл нёлолов щēмьят кассыт. Ты касылн та хо̄тпат пēриявет, хотьют ма̄н ма̄вт лов арыгтем та̄л о̄лы. 
Округувт ӯсыӈ ос па̄влыӈ ма̄хум ма̄гыс хо̄т ва̄рмаль щирыл касыл щё̄пита̄лвес. Та̄н о̄лнэ ма̄нанылт та̄нки ва̄рум рӯпатаныл тыг кēтыгласаныл. Тыт жюри-хо̄тпат пуссын рӯпатат ёмщакв сус­саныл ос са̄всыр тэ̄ла щирыл нёлоловхуйплов кол­та̄гыл пēриясыт. 
Щар ма̄к ёмас щēмьяг Фирсовыт ла̄ввēсыт, ты колта̄гыл Белоярский ӯст о̄лы. Оманыл Ирина Кузьминична, ханты нэ̄, тав «Народный мастер России» нам о̄ньщи. Ты коныпал иӈ са̄в мо̄т щēмья пēриявес. То̄ва хо̄тпат наманыл э̄лаль ловиньтэ̄н.
«Югра ма̄т о̄лнэ ма̄ньлат щēмья»
 1 места – Нефтеюганск ӯст о̄лнэ Мякишевыт щēмья. 2 места – Ланге­пас ӯст о̄лнэ Бродко щēмья. 3 места – Покачи ӯсныл Ивановыт щēмья ос Советский район Алябьевский па̄вылныл о̄лнэ Уховыт щēмья.
«Са̄в ня̄врамыӈ щēмья»
1 места - Пыть-Ях ӯсныл Веделевыт-Ямашевыт щēмья. 2 места-Нефтеюганск ӯсныл Пантелеевыт щēмья. 3 места – Когалым ӯсныл Токаевыт щēмья.
Сосса щēмья щирыл Нижневартовский район Чехломей па̄вылныл Костаревыт колта̄гыл но̄х-патсыт. Ты коныпал ос мо̄т са̄в хо̄тпат но̄х-патсыт. Та̄н ты та̄л о̄йттур э̄тпост Ханты-Мансийск ӯсн ялпыӈ хо̄тал янытлаӈ­кве во̄ва­вет. Округувт ты касыл 2004 та̄л па̄сныл кит та̄л сыс акв щёс ва̄рыглаве. О̄выл та̄л – ма̄хум та̄нки па̄вланылт, ӯсанылт касэ̄гыт, китыт та̄л - округ янытыл щё̄­пи­та̄­лаве.
Ля̄ххал Николай МЕРОВ хансыстэ 
