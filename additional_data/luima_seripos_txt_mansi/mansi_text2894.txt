

	Ты та̄л Россия янытыл тэ̄пканыӈ ма̄т ос ӯйхулыт ловиньтаӈкве патавет, рущ ла̄тӈыл ты тэ̄ла «сельскохозяйственный перепись» намаим о̄лы.  Тамле рӯпата лов та̄л сыс акв щёс ва̄рыглаве. Госстатистикат рӯпитан хум Валерий Ярлов ос природный ресурс департаментыт кӯщай ва̄ӈын хум Александр Киселёв ля̄ххал тотнэ ма̄хумн ты урыл потыртасы̄г. 


		Валерий Ярлов ла̄выс, ты ва̄рмаль ты та̄л ойттур э̄тпос о̄выл хо̄талныл ос во̄ртур э̄тпос 15 хо̄талэ мус рӯпитаӈкве тах паты. Ма̄нь па̄вылквет ос пēс йис ма̄т о̄лнэ щēмьят палт ма̄хум сӯкыр э̄тпос 15 хо̄талныл ос яныгпо̄ль э̄тпос 15 хо̄талыт сыс ӯйхула-ныл ос тэ̄пкананыл ма̄н янытат ловинь-таӈкве ёхталэ̄гыт. Округ янытыл 104  э̄лумхо̄лас ты рӯпата ва̄руӈкве патэ̄гыт. Ты ма̄хум  я̄ӈк на̄тнэ э̄тпост пуссын ханищтахтуӈкве кēтыглавēсыт. Тот  ка̄сыӈ хо̄тпа удостоверение-нэ̄пакыл майвес. Та̄н рӯпитаӈкве хунь о̄вылтахтэ̄гыт, ка̄сыӈ колн щалтсэ̄гыт, о̄влэ̄т ты нэ̄паканыл ос паспортаныл ма̄хумн суссылтаӈкве тах патыяныл. 

		Тамле рӯпата хунь ва̄раве, кӯщаит та̄ра-паттыяныл, ӯйхул янмалтан манаса̄-вит предприятият ань рӯпитэ̄гыт, хоты ма̄т ос манхурип тэ̄нут тэ̄пкант янмалтаве ос ма̄хум манхурип ӯйхул о̄ньщēгыт. 

		Ты юи-па̄лт Александр Киселёв потыртас. Тав ла̄выс, округувт ӯйхулыт ловиньтан ма̄гсыл 14 млн. арыгкем солко̄ви та̄стувес. Ты э̄лы-па̄лт тамле ва̄рмаль Россия янытыл 2006 та̄лт ва̄рыглавес. То̄нт ос ӯйхулыт, тэ̄пканыт пуссын мӯсхалыг ло-виньтавēсыт, сельский хозяйстват но̄х-во̄р-малтан ма̄гсыл яныг программа пирмайтавес. Ань ма̄н округувт ӯйхул янмалтан предприятият акваг нё̄тавет ос олныл та̄ставет. 

		Ля̄ххал тотнэ хо̄тпат китыглахтасыт ос хоты па̄вылт манос пēс йис ма̄т о̄лнэ ма̄хум ӯйхуланыл таквсы порат ловиньтаӈкве патавет. Александр Киселёв юв-ле ла̄выс, таквсы порат во̄рт ос пēс йис ма̄т о̄л-нэ щēмьят ня̄врама-ныл ханищтахтуӈкве кēтуӈкве патыяныл. Тувыл аквта порат Рос-сия янытыл ос пēриян хо̄тал ēмты, то̄нт ма̄хум ты щēмьят палт тах ёхталэ̄гыт. Ма̄н округувт туп Белоярский район кит па̄влыгт о̄лнэ ма̄хум таквсы порат ӯйхула-ныл ос тэ̄пкананыл ловиньтавет. 

		Ӯйхул янмалтым манаса̄вит предп-риятият рӯпитэ̄гыт, ос ма̄хум манаса̄вит мис, лув ос са̄всыр мо̄т ӯйхул о̄ньщēгыт, туп 2018 та̄лт тах ла̄ваве. 

		 

		Людмила Теткина

		 

 
