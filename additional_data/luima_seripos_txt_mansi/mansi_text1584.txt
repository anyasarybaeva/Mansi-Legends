

	Акв ма̄ньщи пыгкве о̄лыс-хулыс. Маныртем та̄лыт минантэ̄гыт, татем пыгкве та̄ксарыг, янгыг ēмты.

	Аквматэ̄рт ань пыг 

	нэ̄ тотуӈкв номыл
	матас. Ты ёмас, посыӈ ва̄рмаль. Туп нэ̄ тотнэ порат, маньнэ ма̄гыс хумпал утэн 

	мēт ойтуӈкве э̄ри. Ос 

	акв ва̄рмаль таи ты, - тавēн ва̄ӈкв э̄ри: 

	манырсыр хурип а̄ги ма̄гыс мēт ойты, о̄лупсатэ маныр хурипа, вēщкатыг о̄лы 

	манос а̄ти, ва̄ти нотпа манос хоса то̄рум о̄лы.

	Ты са̄в мощ ва̄рмаль та̄ра-паттын ма̄гыс 

	ань пыгкве а̄ги апа̄пщикве палт тотыглаӈкв номылматас. Тав ва̄нэ̄тэ щирыл, на̄н нэ̄ хо̄тпат – сака ощмар ма̄хум. Тувыл та̄нанылн 

	хумус агтуӈкве ро̄ви?»

	Апа̄пщикве нэ̄ 

	хо̄тпат  халт о̄лыглас, таима̄гыс та̄н о̄луп-саныл урыл тав ёмщакв ва̄г. Ос мēт ойтнэ

	ма̄гсыл акв-кит 

	ла̄тыӈ миӈкв вēрми. Хоса-ва̄ти яныгпа̄ла ма̄хум номсахтэ̄гыт, аквматэ̄рт ты номылматсыт, хум-апа̄п-щикве пēриясыт.

	Я-а…ань апа̄пщикве хо̄т хо̄нтуӈкве э̄ри. Хоса  манос ва̄ти 

	во̄рыт ё̄мсыт. Аквма-тэ̄рт апащикве хаснэ ма̄н ты хо̄нтхатасыт. Тав хо̄т хансыс
	суссыгтас, хӯл няслыс. А̄ги тув ва̄нттувес.

	А̄лпыл постыглан 

	порат а̄ги апа̄пщиквел акван-хо̄нтхат
	уӈкве э̄рыс, та порат тув ща̄нēн ва̄нттувес. Ща̄нь – ты яныг хо̄тпа, 

	нэ̄ ма̄хум тармыл 

	матыр-а̄ти хӯлтыгланэ щирыл о̄лнэ нэ̄, тав 

	са̄в ва̄нэ номтыӈ
	сайтыӈ хо̄тпаг о̄лы…

	Ань а̄ги ка̄саламе порат апа̄пщикве туп нēрыг хусгын луньщ витанэ э̄ла рагēгыт… Та̄ра-патыс, насати, 

	а̄ги тай торыӈ ма̄т 

	а̄ги а̄ти, то̄палыг таквина̄тэ мори о̄щнэ а̄ги о̄лнэ̄тэ. 

	Я-ты, тувыл ань ты 

	нэ̄ ха̄йталаӈкв пыкве ка̄сэ та холас. 

	Ос тувыл китыт а̄ги 

	номылматас ха̄йта-лаӈкв. Ты а̄гикве апа̄пщикве палт о̄ста ва̄нттувес. Апа̄пщикве ка̄саламēт, а̄ги татем та рохтыс, алпитэ 

	нас то̄рги, осэ щар 

	вуйканыг щё̄ӈхатас. 

	Тувыл та̄ра-патыс, 

	насати, ты а̄ги нотэ 

	ва̄ти о̄лнэ̄тэ. Таима̄гыс  пыг ойтнэ мēтэ 

	ёла кос паттувес, акв па̄лэ туп ойтнэ 

	щирыл. Нэ̄ тав ётэ 

	хоса то̄рум ат о̄лы. 

	Ос тувыл пыг та 

	по̄йтыс.

	Хоса-ва̄ти о̄лыс ос хӯрмит нэ̄ ха̄йталаӈкве номылматас. Нэ̄ апа̄пщикве палт о̄ста ва̄нттувес. Ты а̄гикве апа̄пщикве э̄лы-па̄лт осэ щар хот-вы̄гратас, э̄сырмаӈыг ēмтыс. 

	Ты тай ёмас, вēщкатыг о̄лнэ а̄гикве ты, со̄т о̄ньщи ос о̄лнэ нотэ 

	хоса, ёмас посыӈ 

	то̄рум э̄лаль о̄лнэ а̄ги. 

	А̄ги э̄лы-па̄лт апа̄п-щикве такви самаге ёлаль та̄ратасаге, 

	аквтуп, ма̄н ёлаль рагатасы̄г, щар о̄лнэ̄тэ а̄тим. Ла̄щлакв сысы та минантас, тав та̄рвитэ̄тл  щар акв 

	тов-о̄выл ат лятатас. 

	Тыщирыл ты. 

	                         

	Ты А̄с ма̄ньщи 

	хо̄тпатн мо̄йтым мо̄йт Эстонияныл ёхталам 

	нэ̄ Светлана Карм 

	тав тотыстэ. Мо̄йт нэ̄пакын эстонский 

	ла̄тӈыл хансым о̄лыс, ос тот мо̄йт рущ 

	ла̄тӈыл толмащлавес. Ам ос ма̄ньщи ла̄тӈыг толмащласлум ос мӯй нэ̄ диктофонэ̄н ло-виньтаслум.

	Мēн «Лӯима̄ сэ̄рипос» нампа ма̄ньщи газетат рӯпитан нэ̄ Тамара Мерова ёт ты мӯй нэ̄ ёт хоса потыртасмēн. 

	Светлана Карм ма̄ньщи мир пēс наканув 

	о̄вылтыт китыглахтас. 

	Ща̄нь ла̄тӈыл иӈ 

	са̄в хо̄тпа потырты манос а̄ти, ма̄ньлат ма̄хманув потыртаӈкве ха̄сэ̄гыт манос ла̄тыӈ нас ханищтэ̄гыт. Пēс 

	наканув э̄лаль тотнэ 

	щирыл та̄н пӯм-щалахтэ̄гыт манос та̄н нэ̄матыр ва̄ӈкве ат таӈхēгыт. 

	Ма̄ньщи мирув сака молях мощщаг ēмты. Тыи, ва̄им, ёмас тэ̄лаг хунь о̄лы, сака са̄ль. Ань То̄рум ла̄вум со̄рни 

	ща̄нь ла̄тыӈкēв потыр ёл-хаснэ суиӈ утын э̄лаль вос хансаве, ос 

	мо̄т ма̄хумн вос 

	хӯнтлаве. 

	 

	Мария Тихоновна 

	Двинянинова

	 
