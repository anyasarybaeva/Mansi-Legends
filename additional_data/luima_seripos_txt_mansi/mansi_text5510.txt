
Ма̄хум рӯпатал тиснэ ма̄ныл Ханты-Мансийский центр занятости населения колныл ма̄н редакциявн пищма ёхтыс. Та̄н ля̄ххал тēтсыт, рӯпатан патхатнэ порат э̄рнэ нэ̄пакыт хумус хансуӈкве. Акв тамле нэ̄пак рущ щирыл ла̄ваве – «резюме».
 Ты потыр на̄нти урынтыл хансуӈкве э̄ри, са̄в тув ул хансэ̄н, акв нэ̄пак-ло̄псын пуссын вос ла̄пи. Кӯщаит яныг потыр ловиньтаӈкве ат патэ̄гыт, тув туп сака э̄рнэ утанын хӯлтэ̄н. 
– о̄парищнамын ос  намын янытэ̄т;
– самын патум хо̄талын, э̄тпосын ос та̄лын, манах та̄лын то̄влыс о̄с хансэлы̄н;
– хо̄т о̄лэгы̄н;
– наӈти телефонын хансэ̄н;
– хунь ос хоты ма̄т ханищтахтасын, маныр специальность о̄нь­щегы̄н;
– ты э̄лы-пал рӯпи­там ма̄нын тув хан­суӈкве э̄ри, хотьютыг рӯпитасы̄н, маныр ва̄р­сы̄н;
– рӯпитамын порат манхурип ханищтапытын ялантасы̄н;
– хансэ̄н, хо̄т ос маныр рӯпата ва̄руӈкве ка̄сащегы̄н, маныр вēрмегы̄н. 
Ты коныпал э̄рыӈ ищхӣпыӈ утыл рӯпи­таӈкве ха̄сэгы̄н манос мо̄т хо̄н ма̄хум ла̄тыӈ ва̄гы̄н, ма̄шинал яласан нэ̄пак, э̄рыӈ, о̄ньщегы̄н, пуссын тув хӯлтуӈкве ро̄ви.
На̄нти урынтыл хан­сэ̄н, манхурип янытлан нэ̄пакыт о̄ньщēгын, ка̄ркам ос рӯпатан молях ва̄рапаӈкве вēрмилын. На̄нти урынтыл ёмщакв хансэ̄н, ты потыр ловиньтан кӯщаит та̄ра на̄нан виӈкве вос тахмаясаныл, на̄нтина̄н торгēн э̄сгелы̄н.
