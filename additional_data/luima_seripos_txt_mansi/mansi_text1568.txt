

	Мо̄лалнув, аквнакт Ня̄хщамво̄лиӈ школат рӯпитан ма̄ньщи ла̄тыӈ ханищтан нэ̄ Наталья Константиновна Тасманова ва̄слум. Тав Хулюмсунт та̄ра Ханты-Мансийск ӯсн ялыс. Ам тав ётэ хо̄нтхатыгла
	мум порат, школат рӯ-питанэ̄тэ урыл  китыгласлум: 

	– Ня̄хщамво̄лиӈ 

	школат ма̄ньщи 

	ла̄тыӈ ань ханищтаве?

	– Ма̄н школавт хус арыгкем та̄л ма̄ньщи ла̄тыӈ ханищтаве. Са̄ртыннув ханищтахтам а̄гит-пыгыт тай ма̄ньщи ла̄тыӈ ва̄сыт. Нас, хумыс нэ̄пак 

	щирыл хансуӈкв, ханищтахтасыт. Ма̄н 

	ла̄вēв - «ща̄нь», нэ̄пакт тай хансаве - «ся̄нь». «Щаквит»,  ос тот хансаве – «сяквит». 

	Тамле утыт вос ва̄ганыл, таи туп ханищтасӯв. Словарик ёт хумыс рӯпитаӈкв. Ань ос ня̄врамыт ёхтэ̄гыт, ла̄тыӈ ат 

	ва̄гыт. Та̄наныл потыртаӈкв ханищ-тыянӯв. Та хо̄нтэ̄гыт – «сяквит», а̄ти, ла̄вуӈкв э̄ри – «ща̄квит». О̄с ювле ханищтаӈкв э̄рēгыт.

	Ань са̄в хансуӈкв патвес, ня̄врамыт атэ хансуӈкв ха̄ссыт, э̄рыг-ло̄мт вос ва̄гыт, йӣкв 

	вос ва̄гыт. Ос таил 

	мощнув ханищтыянӯв.

	– Са̄в ма̄ньщи 

	ня̄врам школант ха
	нищтахты?

	– Юи-о̄выл кит 

	та̄л пуссын ма̄ньщи ла̄тыӈ урокн ялантасыт. Саран ла̄тыӈ 

	хот-вуйла̄лвес. Ань 

	ос саран ла̄тӈув ювле тотвес.  Ма̄ньщит ва̄тахкем ня̄врам 

	о̄лы. Кит та̄л пуссын ма̄ньщи ла̄тыӈн ялсыт. Ань тай ёмас, сара
	нанув саран ла̄тыӈн ялантэ̄гыт. Ам о̄с ма̄ньщи ла̄тӈыл 

	ханищтыянум. Хунь пуссын акван-ялантаманылт, та̄н ма̄ньщит ке,  хотмус э̄ссамта
	сыт. Кӯпнитнув тох. 

	Тувыл аквта «Кӯ
	ринькав» ёл-хан-сылӯв, потыр щирыл ханищтылӯв, таве э̄ргилӯв, тувыл таве йӣквуӈкв ханищты
	лӯв. Акв «Кӯринька» са̄всыр щирыл ва̄-рыглылав – вос тэ̄лы, вос ва̄ганыл,  хумыс йӣкваве. Тык-ати аквта «Со̄выркве». Ла̄тӈанэ ханищтэ̄в,  мощ йӣкващлэ̄в. Тыгыл ва̄гыт, манхурип 

	во̄руит о̄лэ̄гыт. Со̄выр - тав во̄руй. Со̄выр я̄ӈк, со̄выр хо̄псат - та сыс о̄льпыт ханищтыянӯв. Тащир хотмус та 

	ма̄ньщи ла̄тыӈ ха-нищтэ̄в.

	Саранпа̄вылт ань «Ма̄нь ӯскве» стой
	бище о̄лы, то̄ва ня̄в-рамыт тув ялантаӈкв ка̄сащаӈкв патсыт. Та воратэ̄гыт: «А̄нум вуелы̄н, а̄нум вуелы̄н». Ам ла̄вēгум: «Потрамаӈкв патэ̄в, э̄рыг ханищтаӈкв, 

	йӣкв. Тув хунь ёхтэ̄в, концерт суссылтаӈкв тот э̄ри».

	Хулюмсунтын ань о̄с во̄ввесӯв, конференция ва̄руӈкв кусэ̄гыт. Тот Хулюмсунтыт о̄с са̄в ханищтэ̄гыт, потыр маныр хансэ̄гыт, йӣкв ханищтэ̄гыт, сакныл хартэ̄гыт, нуйил ю̄нтэ̄гыт.  Ам ла̄вēгум: «Тув ёхтэ̄в, матыр 

	йильпи ут суссылтаӈкв э̄ри». Мо̄лал ня̄врамыт матыр щё̄питаӈкв ты патсыт. Ань тах, ам 

	яласанэм сыс, э̄рыг ла̄тӈыт ханищтэ̄гыт.

	– Ма̄ньщи ла̄тыӈ ханищтаӈкв ка̄са-щēгыт? 

	– Ань тай ка̄са-щаӈкв патсыт. Мо̄лты тай ля̄втсыт. Ань тай ка̄сащēгыт. Ам  

	ла̄вēгум: «На̄н ты йӣквсы̄н, интернетн пинылӯв, э̄рыӈ хотьютн ка̄салавēн тах, пӯмщалахтуӈкв патэ̄гыт». Ты вора-тэ̄гыт: «А̄нум хансэ̄лн,

	ам минэ̄гум». Ос ла̄-вēгыт: «А̄нум стойби-щен хансэ̄лн».   Таӈхē-гыт яласаӈкв. Патэгы̄н йӣкв ва̄ӈкв, ла̄тыӈ 

	ва̄ӈкв –  кēтъянум. 

	Пēс потыр кинсэ̄в. Ла̄вēгум: 

	– Ня̄хщамво̄ль урыл хансэ̄н: ма̄хум хумус о̄лсыт, хотыл ма̄хум 

	ёхтысыт. Тэ̄нутыт урыл. Тэ̄нут о̄с пӯмащ. 

	Та̄н ла̄вēгыт: 

	– А, ма̄ньщит тай туп ня̄рнё̄выль ос хӯл

	тэ̄сыт. 

	- А̄ти, - ам ла̄вēгум. 

	Хунь кинсуӈкв пат-сӯв, ла̄виянум: 

	- Яныг хо̄тпатныл китыглахтэ̄н: маныр а̄ныл та̄н тэ̄пъяласыт. На̄н во̄рн минэгы̄н пӯт та̄л, ща̄й па̄йтуӈкв э̄рмаи, маныр ва̄ре-гы̄н? Ма̄ньщи хо̄тпа 

	ща̄й па̄йтуӈкв вēр
	мыс. 

	- Тай хумыс? 

	Ам ла̄вēгум:

	- На̄н ялэ̄н-ялэ̄н, китгалахтэ̄н. 

	Аква ёхтыс, ла̄ви: 

	- Насати, са̄с нуюмтылын, щумпалыг ва̄рапилын –  ща̄йпут. Па̄йтэ̄гын, вит аēгын. 

	- Сунсэ̄н, манхурип пēс ма̄ньщит мут-раӈыт о̄лсыт. Ма̄навн 

	о̄с аквта щир мутраӈыг о̄луӈкв э̄ри.

	Кинсэ̄гыт-кинсэ̄гыт пēс потыр. Аквта хӯланыл. Ла̄вēгыт: 

	- Ты маныр? Хулюмхул, тав лувыӈ.

	Ам ла̄вēгум: 

	- Таве ва̄нэ щирыл яктуӈкв ке, луванэ 

	я̄нас патэ̄гыт, хӯлэ хорыг паты. Товтащ
	лылын – щар атыӈ. 

	Тувыл та̄наныл 

	хорыл тотыгласанум, тыттысанум. 

	- Атыӈ. 

	Сунсыглыяныл ху
	мыс яктым о̄лы, ла̄вē-гыт: 

	- Ма̄нав ханищтэ̄н. 

	- На̄н классын хӯл тотэ̄н, ам тах на̄нанн 

	хӯл яктуӈкв ханищтыянум. 

	Акв пыгрищакве, пӯмащ, ла̄ви: 

	- Ам, лай, тах хунь а̄щум хӯл алы, ам 

	наӈын тах мӯйлуӈкв во̄вилум. 

	Ам ла̄вēгум:

	- Э̄рыӈ а̄щин ат ка̄сащи. 

	- Ам а̄щум ла̄вилум, наӈ яктуӈкв ха̄сэ̄гын, тав тах о̄с ханьщувлы яктуӈкв. 

	- Во̄вен-во̄вен, ам 

	тах ёхтэ̄гум, суссылтылум хумыс. 

	Са̄всыр тамле 

	пӯмыщ о̄лыгла̄лы. Ань тай та̄нанылн потыртаӈкв мощнув пӯмащиг ēмтыс. Са̄р-тын тай э̄ссамтасыт. «О̄ста ты маньщи 

	ла̄тыӈ. Манрыг тав 

	э̄ри? Ат э̄ри.» «А̄ти, э̄ри» - ам ла̄вēгум. 

	Оссы о̄с. Рущ щирыл са̄всыр салфеткат Няхщамво̄льн 

	хунь тотвēсыт? Ва̄тахкем та̄л ювле. Ос ма̄ньщи нот па̄лыт 

	тамле салфетка о̄нь-щасыт. Та̄н: «Хумыс?

	Хотыл вӯйласыт?» Ам тувыл та̄нанылн оссы урыл потыртэ̄гум. «А-а, пӯмащ». Акваг хунь ловиньтэ̄в, то̄ва щёс 

	тох та са̄всыр щирыл 

	потыр потыртэ̄в.

	 

	 

	Тамле ты потыр 

	мēн потыртасмēн. Наталья Константиновна потрыӈ хо̄тпа, мēн о̄с са̄в потыр о̄ньщимēн. Мо̄тынтыг тах о̄с хансэ̄гум. 

	Ма̄ньщи ня̄врамытн ла̄вуӈкв таӈхēгум - ма̄ньщи ла̄тыӈ ханищтэ̄н. 

	Ма̄ньщи ла̄тыӈ ва̄нэ хо̄тпа сака мощща 

	хультыс. Ща̄нянын-а̄щанын китыглэ̄н. 

	Хо̄ӈха  анēква-ща
	щēква, о̄па-ащо̄йка 

	о̄ньщи – тай со̄тыӈ ня̄врам.  Яныг анēк
	ванув-щащēкванув, о̄панув-ащо̄йканув 

	та̄н ты ма̄к 

	пēс о̄лум ва̄рмалит ва̄ганыл. Рӯтанын, нас яныг хо̄тпат китыглэ̄н, ла̄тӈаныл-потраныл 

	ёл-хансэ̄н. Ётыл 

	на̄нанн э̄рмаи, на̄нки-нан пӯмащ паты. 

	Анна Алгадьева

	 
