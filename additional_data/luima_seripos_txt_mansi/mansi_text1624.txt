

	Округ Дума колт Ассамблея кӯщаиг о̄лнэ хум Еремей Данилович Айпин Ханты-Мансийск ӯс мир ёт рӯпитас. Та хо̄тал тав палтылэ тит ханты хумыг ма̄к та̄рвитыӈ тэ̄ла урыл потыртан ма̄гсыл ёхталасы̄г, тэ̄н Сургутский район Нижнесортымский па̄выл 

	по̄хат о̄лэ̄г.


		Тэ̄н сас са̄лы о̄ньщēг. Акв хум наме Семён 

		Павлович Нимперов. 

		Семён Павлович са̄
		лыянэ щарк ма̄тэ̄т 

		иӈ а̄тятэ̄н тот о̄щвēсыт. А̄тятэ а̄тимыг ēмтме юи-па̄лт ма̄тэ Се
		мён такви нупылэ хансыстэ. Та ēрт о̄лнэ ханты ма̄хум ма̄наныл пуссын та̄нтина̄нылн хасылтасаныл. Семён 

		Павлович ма̄тэ «5 Н» намтым о̄лы. 

		Тав колта̄глэ яныг а̄ти. Тэ̄н э̄кватэ̄нтыл акв 

		пыг о̄ньщēг. Пыгēн хӯрмит классыт ханищтахты, Нижнесортымский па̄вылт рӯтаныл палт о̄лы. Хум са̄лы 

		ӯрнэ ма̄тэ налыман вēрыста па̄ӈвхитэ ос налыман вēрыста палы
		тыг о̄лы. Семён 

		нёлса̄т нупыл ат 

		ляпатем са̄лы о̄ньщи.  

		Ань тав тэ̄лы о̄лнэ во̄рколэ̄т о̄лы, са̄-лыянэ ӯри, во̄раи ос 

		хӯл пуви.     

		Минам 2014 та̄лт Семён Павлович о̄лнэ ма̄тэ ляпат ма̄ ла̄кква-уртнэ «Сибнефтьгео
		физик» нампа сейсмопартия хо̄тпат рӯпа-татыл о̄вылтасаныл. 

		Семён Павлович 

		потре ань э̄лаль ловиньтэлы̄н: «О̄влэ̄т та̄н нас ма̄ сунсыглым ёхталасыт. Нэ̄мхотты нэ̄пак ёт ат о̄щсыт. Та юи-па̄лт ёхтуманылт та̄н та̄нти нэ̄паканыл ма̄навн ка̄тпос тӯщтын щирыл тотсаныл. Та̄н а̄нум ва̄т вēрыстан лӯинув ва̄нтлуӈкв ла̄всыт. 

		Тув ва̄нтлын ма̄гыс нё̄тмилыл - ва̄т со̄тыра солко̄ви, ниласа̄т литра бензин ос атпан литра бензинын тэ̄лыг
		тан во̄йил майвēсум.  Ам тув ва̄нтлуӈкв ат кос ка̄сащēгум, тот 

		са̄лы ӯрнэ ма̄ щар а̄тим. Та ма̄ хосат мо̄т хо̄тпан о̄лаве. А̄нумн мустыс, 

		та ляпат ам рӯт ма̄х-манум са̄лы о̄ньщим о̄лэ̄гыт. Матъёмас та̄н а̄нумн та̄нти ма̄нылн та̄ртсаныл. 

		Ам тув иӈыт ва̄тлэ̄
		гум, во̄р са̄грын ма̄хум ань ам ма̄мт рӯпитэ̄гыт. Во̄р са̄грим ма̄ па̄х
		выӈ лё̄ӈх хольт мины, тав «профилиг» ла̄ваве. Хумус та̄н ла̄вēгыт, та̄нанылн во̄р ӯсма щирыл са̄груӈкв э̄ри. 

		Э̄лаль ос по̄ри миннэ лё̄ӈхыт котильт 

		ниласа̄мпа во̄р-ло̄мт хульты. 

		Са̄лыянум ӯрнэ ма̄ ос ляпа во̄рум пулиг-ялыгласаныл. Во̄руй колум ляпат ань щар а̄тим. Са̄лыянум та̄н са̄грим лё̄ӈханыл щирыл хосан минэ̄гыт. Таима̄гсыл та̄наныл ка̄сыӈ хо̄тал ураль
		таӈкв э̄ри, э̄ла миннэ порат ювле-ё̄хтуӈкв э̄рēгыт. Во̄р о̄лум порат аквтыт колум ляпат щарканыл о̄лыс. Ань яласан тапалыт ма̄н нэ̄мхотты порат 

		ат яланта̄лсыт. 

		По̄х ма̄хум рӯпата-ныл о̄вылтаманыл юи-па̄лт ам ат са̄лыянум 

		тыпылтасанум. Тох э̄лаль те мины, са̄лыя-нум мощēртын ты холэ̄гыт». 

		Семён Павлович потыртаме юи-па̄лт Еремей Данилович тавēн ла̄выс: «Наӈ манрыг тох хоса номсахтасын? Ма̄навн телефон хосыт ты урыл та̄ра потыртаӈкв э̄рыс. Ань тай ма̄н маныр ва̄рēв? Та̄н та̄нти рӯпатаныл 

		та ва̄рсаныл. Та̄наныл-ныл ма̄н наӈын мо̄т ма̄н ва̄тлын ма̄гсыл нас компенсация нампа 

		олн во̄вуӈкв вēрмēв, 

		тувыл та. Манарыл вēр
		мēв, таил та нё̄тылӯв».  

		 

		 

		Александр 

		анямов

 
