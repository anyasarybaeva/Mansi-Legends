

	Пēс  порат ма̄ньщи ма̄квет  акв колта̄гылт  ма̄ньщи а̄гирищ самын патыс. А̄гирищ каӈк о̄ньщис. Тав наме Посыӈ-сам о̄лыс. Ма̄нь па̄вылт тав сака ё̄рыг о̄лыс, ща̄няген-а̄щаген э̄руптавес. 

	Аквнакт тав са̄лы во̄раяӈкве минас. Во̄р хосыт хоса ё̄мыгтас, акваг нэ̄матыр ат хо̄нтыглас. Та та̄лыт нуса ос тэ̄талыӈ о̄лсыт. Юв ёхтыс, На̄й-О̄тыранэ̄н по̄йкщуӈкве патыс, ща̄няге-а̄щаге ма̄гыс матыр во̄р вос мыг.

	О̄ста во̄рн минас. Во̄р хосыт ёсал ё̄ми, ты ёсаге яныг ащо̄йканыл тавēн хультсы̄г, ӣлттыг  э̄лын сэ̄мыл ут ка̄салас. Такви ла̄ви: « Пӯпапщикве, ялпыӈ ӯйкве, наӈ ты ам ё̄рум.»  Ёмщакв сунсы, яныг пӯпапщикве-капай лю̄ли.  

	Ща̄гтыс, ань тах ща̄нягум-а̄щагум ма̄гыс мӯйлупса паты. Такви ё̄втэ но̄х-лэ̄ватастэ, та̄кыщ хартыстэ, маныр ё̄р о̄ньщис, ня̄лэ на̄й хольт та̄ратастэ, пупа̄пщикве 

	щар сымēн хо̄яс. Пупа̄пщикве по̄лям ма̄н ёл та рагатас, каӈке о̄с На̄й-О̄тырын та вуйвес. 

	Тыщир тав пупа̄пщиквег та ēмтыс. Ща̄няге-а̄щаге палт та ха̄йтыс. Тот та̄н пуссын хот-рохтысыт, тав пупа̄пщикве хурипа, йӣгрищēн хащвес. Ань та йисныл ма̄ньщи э̄лмхо̄ласн пупа̄пщикве каӈкыг ловинь
	таве.

	 

	Ты потыр Диана Панаева, 

	Саранпа̄выл школат  

	ханищтахтын а̄ги, хансыстэ.
