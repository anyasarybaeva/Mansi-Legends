
Ам колта̄глумт ат хо̄тпа о̄лы – ты омам, а̄тям, yвщим, каӈкум ос ам. Ам иӈ ма̄нь, омам а̄нум «пити паттаг» ла̄витэ. Каӈкум ос ув­щим янгыг, ам хӯрум класс а̄стласум.
Ма̄н юртыӈыщ о̄лэ̄в. Омам исколат ня̄врам ханищты, а̄тям ЖКХ-колт слесариг рӯпиты. Туи ос тэ̄лы каникулыт порат увщим юв ёх­талы, тав медицинский академият нилыт курс а̄стлас. Каӈкум Серёжа полицият рӯпиты.
Туи порат ма̄н во̄рн ялантаӈкве ос ла̄хыс атуӈкве сака э̄руптэ̄в. Аквнакт а̄лпыл мēн омам ёт во̄рн минаса­мēн. Ам ма̄нь касай ёт о̄щсум. Яныг ха̄ль по̄хат ам ла̄хыс ка̄сала­сум, ляпан ха̄йтсум ос яктуӈкве ēмталаслум. Тувыл таве нумыл ё̄ма­саслум, ты ла̄хсныл сӯл харпа посым но̄х-нэ̄г­лыс. Ты а̄ти ла̄хыс о̄лыс. Тамле ты пӯмащ, ла̄хыс хурипа ма̄т о̄лнэ утыт насати о̄с о̄лыг­лэ̄гыт. Ювле миннэмēн порат ам стихотворе­ние но­мылматсум.

Ам колта̄гыл о̄ньщēгум –
Омам, а̄тям, увщим, каӈкум ос ам.
Юртыӈыщ ман о̄лэ̄в,
Туп тыхо̄тал кит хо̄тпал ё̄мимēн,
Во̄рныл юв минымēн.
Нэ̄мхотьютын ат та̄ратылум
Новуӈкве колта̄глум!
Омам потырта̄лы, са̄всыр ла̄тӈыт колта̄­гыл урыл о̄лэ̄гыт. А̄нум тыи мӯсты: «Колта̄глыт юр­тыӈыщ те о̄лэгы̄н, ащир­маӈ порат о̄с ма̄л­тып». Ам номсэ̄гум тох: «Ащирмаӈ порат оман ос а̄тян юн те о̄лэ̄г, то̄нт тэ̄н ётэ̄н нэ̄матарыл ат пилэ̄в». Ома ос а̄тя ёт юн аквписыг ма̄лтып ос ёмас. Ня̄врам а̄щ-ща̄нь те о̄ньщи, то̄нт тав юн ӯргалым о̄ньщаве. Ам амки колта̄глум янытлылум. Ма̄н са̄всыр ва̄рмаль аквъёт ва̄рēв. Тамле юртыӈ кол­та̄­гыл ам о̄ньщēгум.
