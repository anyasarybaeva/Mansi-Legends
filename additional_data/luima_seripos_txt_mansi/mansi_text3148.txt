

	Нижневартовский район Мегион ӯст о̄лнэ МАУ «Региональный историко-культурный и экологический центр» кол Краеведческий му-зей о̄ньщи. Ты центр 1987 та̄лт рущ нэ̄н Виктория Ивановна Сподинан ва̄рвес. Та порат тав школат история учителиг рӯпитас. Ты нэ̄ ань Ханты-Мансийск ӯст А̄с-угорский институтт кӯщаиг о̄лы. Экоцентр кӯщаиг Руслана Богдановна Галив тав паттувес.

	Краеведческий музеин округ янытыл о̄лнэ соссаӈ ма̄хум ка̄тыл ва̄рум маснутаныл, са̄всыр пормасаныл ос алыщлапаныл акван-атым о̄лэ̄гыт. Тот рӯпитан хо̄тпат яныг тэ̄ла ва̄регыт – наука щирыл рӯпитэ̄гыт, нэ̄па-кыт та̄ратэ̄гыт, пēс йис пормасыт акван-атэ̄гыт, суссылтапыт ва̄рыглэ̄гыт. Ты коны-пал тот ханищтан хо̄тпат ма̄гыс сыресыр курсыт ос семинарыт о̄лыглэ̄гыт, школат ханищтахтан ос садикын ялантан ня̄врамыт ма̄гыс я̄нас суссылтапыт щё̄пита̄лавет.

	 

	Светлана Матвеева 

	 
