
Яныг хо̄нтлын накт соссаӈ ма̄хманув хумус хо̄нтлысыт, ты урыл мощща потыр о̄лы. То̄нт са̄выӈпа̄лэ лӯима̄т о̄лум хо̄тпат писалил по̄сын ёмщакв хо̄йнэ̄ныл ма̄гыс снайперыг вуйлувēсыт. «Новости Югры» нампа газетат ля̄ххал тотнэ нэ̄ Наталья Анадеева ты ва̄рмаль щирыл потыр кинсыс. Насати, хо̄нтлум накт соссаӈ ма̄хманув са̄лыӈ суныл яныг нё̄тмил ва̄рсыт. Та̄н Ленинград ӯс блокада о̄лум порат тэ̄нут, пормас тув тотыгласыт.1941 та̄лт яныг таквс э̄тпос Государственный Комитет Обороны СССР приказ щирыл са̄лыӈ суныл 

	яласан хо̄тпат акван-атуӈкве патвēсыт. Соссаӈ хо̄тпат Ямало-Ненецкий округныл ос Коми республиканыл атвēсыт.

	То̄нт ты саран, ё̄рн 

	ос саам ма̄хманув са̄лыӈ та̄гыл хо̄нт
	луӈкве вуйвēсыт. Та̄н халанылн акв ма̄ньщи хо̄тпа Семён Сайнахов тув ликмыс. Ты ма̄ньщи о̄йка Ха̄льӯс район А̄нъя па̄вылт самын патыс, тот яныг
	мас. Ты Тамара 

	Семёновна Мезенцева 

	тав а̄тятэ о̄лыс. Тамара Семёновна ань Ягрим па̄вылт о̄лы. Тав ты 

	урыл ля̄ххал тотнэ нэ̄н Наталья Анадееван 

	тох потыртас:

	«Ам а̄щум Семён Кириллович, омам ос Анастасия Степановна Сайнаховыг о̄лсы̄г. А̄щум омам Люлюкары па̄вылныл тӯлман-тастэ. Э̄кваг-о̄йкаг 

	акваг А̄нъя па̄вылт 

	о̄лсы̄г. Тэ̄н война о̄вылтахтан мус ат ня̄врам о̄щсы̄г, война 

	холам юи-па̄лт о̄с ат ня̄врам самын паттысы̄г. Пуссын 

	аквъёт лов ня̄врам янмалтасы̄г. 

	Хо̄нтлын нак о̄выл-тахтам порат а̄щум та̄ра войнан вуйвес. Омам ня̄враманэ янмалтасанэ ос колхозт са̄всыр та̄рвитыӈ 

	рӯпата ва̄рыс. То̄нт ня̄врамыт, нэ̄т ос яныгпа̄ла хо̄тпат та̄нкина̄ныл са̄литта̄л рӯпитасыт. Па̄влыӈ ма̄хум пуссын аквъёт тӯя па̄сныл я̄ӈк по̄льнэ мус ня̄р ла̄глыл по̄лям витыт сусым хӯл алыщласыт. Тэ̄лы порат пувум хӯланыл лувыӈ 

	суныл Ханты-Ман-сийск ӯсн тотыгла
	саныл.  Ты хӯланыл ма̄гыс та̄н сыртэпыл, коласыл ос са̄ккарыл майлувēсыт. 

	А̄тям а̄ще (ам о̄пам) Кирилл Васильевич 

	наме о̄лыс. Тав са̄в пыг о̄ньщис. Ма̄нь пыганэ пуссын Ха̄льӯс пупкол школан ханищтах-туӈкве майлысанэ.  Ня̄врамыт халт а̄щум щар янгыг о̄лыс, таима̄гыс тав ща̄нягēн-а̄щагēн ханищтах-туӈкве ат майвес, юн са̄всыр рӯпата ва̄рим о̄лыс. Школан ат ялантаме ма̄гыс рущ ла̄тыӈ щар ат ва̄с. Хо̄нтлам 

	ма̄т ущта рущ ла̄тыӈ ва̄ӈкве патыс». 

	Щēман о̄йка Ленинград ӯс вуянтас ос Курский дугат хо̄нтлыс. Ма̄хманув тот сака та̄кыщ алыщлахтасыт. Аквматнакт тав китыглавес: са̄лыӈ суныл яласаӈкве ха̄сы манос а̄ти. Тав ва̄им, ха̄сыс, а̄ще са̄лыӈ хумыг о̄лыс. Ты потыр 

	юи-па̄лт тав са̄лыӈ сӯныл майвес ос 

	Ладожское нампа тӯр ӯлтта Карелия ма̄ныл блокадный Ленинград ӯсн тэ̄нут-пормас тотыглаӈкве кēтвес. Та порат Ленинград ӯст о̄лум ма̄хум тэ̄тал са̄валасыт. Фашистыт ӯс мӯвылтасаныл, то̄нт тот са̄в мир тэ̄тал 

	порсыс. Щēман о̄йка тув тэ̄нут хартыс, ювле ос ня̄врамыт сунын та̄лттым тотсанэ. 

	«Новости Югры» рущ газетат рӯпитан ма̄ньщи а̄ги Наталья 

	Анадеева ты ва̄р-маль щирыл э̄лаль кисхатуӈкве патыс. Интернетыт Щеман 

	Сайнахов урыл хоты 

	потрыт о̄лсыт, пуссын 

	ловиньтасанэ. Акв-матэ̄рт тамле потыр хо̄нтыс: «Приказ 253 стрелковому полку 45 стрелковой дивизии Карельского фронта 1 июля 1944 года». Ты потыр щирыл 1942 та̄лт яныгпо̄ль э̄тпост 28 хо̄талт Сайнахов Семён Кириллович «За отвагу» нампа ма̄гыл 

	по̄сыл майвес. 

	Ленинградский 

	фронтыт тамле ва̄р-маль о̄лыс, Пушкин ӯс винэ порат, немцыт са̄в патроныӈ писалил са̄лтатанув па̄тлуптасаныл, э̄лаль ат та̄ртсаныл, та̄кыщ 

	юв я̄ртхатыгласыт. Щēман о̄йка командирын та писаль лап-по̄илттаӈкве кēтвес. 

	Тув лаквмēтэ ня̄лын хо̄йвес ос ка̄ркам 

	ма̄ньщи хо̄тпакве тув граната вущкасаӈкве а̄лымас, ты хосыт пулемёт хот-поилттаӈкве вēрмыстэ. Та юи-па̄лт тав ма̄хманэ̄н та̄ра пӯльницан тотвес. Китынтыг ос Сталинград 

	ӯс вуянтым ня̄лын

	та̄кыщ саквата̄лвес. Пӯльницат пусмал
	тавес, ос э̄лаль лу
	сытаӈкве минас.

	Ля̄ххал тотнэ нэ̄ ты нэ̄пак э̄лаль ловиньтыматэ, хот-о̄щатахтас. Насати, тав осетиныг хансым о̄лы. Осетиныт - малтып ма̄т о̄лнэ ма̄хум тох ла̄вавет. Ты тэ̄ла щирыл тав округ военкоматын звонитас, та̄н ла̄всыт: «Тамле нам акв хо̄тпа о̄ньщис. Тав 

	Ха̄льӯс район А̄нъя па̄вылныл о̄лыс». Та̄н 

	ла̄внэ̄ныл, ань таи-ма̄гыс тох ēмтыс, Щēман о̄йка рущ 

	ла̄тӈыл потыртаӈкве ат ха̄сыс, остякыг улпыл ла̄вхатас кос, ос 

	мо̄т щирыл торгам-тавес. Осетин ма̄хум мирн ёмщакв ва̄вет, ул таима̄гыс тав та ма̄хум нупыл ты хасвес.

	Тамара Семёновна 1952 та̄лт самын патыс. А̄ще хо̄нтлум нак урыл сака са̄в ат потырта̄-лыс, то̄ва потрыт 

	пуссын ёмщакв но
	миянэ. Щēман ойка 

	потре щирыл, акв
	матнакт та̄н Карелия ма̄т ӯнлысыт. Кон 

	татем ащирмаӈ ос 

	сэ̄ӈкв о̄лыс. Сустēнт, а̄гирищ торыл пантхатым лю̄ли. Тав палтэ ё̄мыс, китыглахты, ат по̄ляве. Вильтэ̄н а̄ӈкватас, насати э̄ква лю̄ли, тав тох ла̄выс: «Пыгкве, наӈ хо̄нтлэ̄н, хо̄нтлэ̄н, ам ат по̄ля-вем». 

	Курский дугат хо̄нт
	лум ва̄рмаль о̄с номыл 

	матыгла̄лыстэ. Акв 

	хотты накт та̄рви
	тыӈ хо̄нт юи-па̄лт 

	щар суйта̄лыг ēмтыс. Щēман о̄йка писалиӈ та̄гыл траншеял но̄х-воратас, а̄ӈкватас, тав э̄лы-палэ̄т мощ 

	э̄лыннӯв немец о̄йка писалиӈ та̄гыл лю̄ли. Сас тув ка̄ртсы̄г, акв ляльт нас та сунсэ̄г. Тувыл немец илттыг ма̄н ёл-ӯнтылматас. Щēман о̄йка о̄с ювле 

	порыгмас, писале 

	уральтастэ, насати ня̄л та̄л о̄лыс. Тамле ты 

	нак о̄лыглас.

	Ётылнув хо̄нтлын 

	нак по̄йтыс. Щēман 

	о̄йка А̄нъя па̄вылн юв ёхтыс. Тот тав колхозт во̄раим ос хӯл алыщлым рӯпитаӈкве патыс. Тав хо̄нтлум нак урыл э̄ргыглам э̄ргыт сака э̄руптасанэ, ва̄тихал э̄ргысанэ. О̄йка пēс 

	йис о̄лупсат ёмщакв ва̄санэ. 1959 та̄лт тав па̄вылт Ӯй йӣквнэ ва̄рмаль ва̄рыглас. Та ялпыӈ хо̄тал юи-па̄лт тав мирколн са̄пранин во̄ввес, партбилетэ 

	пасанын пинуӈкве ла̄ввес. Тав хот ат ро̄хтыс, тох ла̄выс: «Ам ты партбилетум кēлп хосыт сэ̄лыслум. 

	На̄н ос хо̄нтлын ма̄т о̄лсы̄н-а?» Ос тав ня̄враманэ ма̄гыс сака пилыс, та̄нттēныл ул вос хультсыт, 

	таима̄гыс партбилетэ па̄санын пиныстэ 

	ос сысы та минас.

	Семён Кириллович 78 та̄л о̄лыс. Ня̄лын саквата̄лум ма̄нанэ 

	акваг лоӈхитавēсыт. Тамара Семёновна таве акваг пусмалтастэ. Ётыл а̄ще тав 

	нупылэ тох ла̄выс: «А̄гикве, лēккарыг ханищтахтэн, наӈ 

	ка̄тагын татем кӯп-нитыг». 

	Тамара Семёновна лēккарыг ат ēмтыс, о̄лнэ па̄лытыл клуб колт акваг рӯ
	питас. Тав хунь война урыл кина сунсы, акваг а̄ще но-мылматыгла̄лытэ, аквтупмат таве тот 

	ка̄салытэ, тав по-тырта̄лум потранэ ос кинат щар аквху
	рипат.

	Ты потыр 

	Наталья Анадеева 

	хансыстэ, ма̄ньщи ла̄тӈыг 

	Николай МЕРОВ 

	толмащластэ.

	 
