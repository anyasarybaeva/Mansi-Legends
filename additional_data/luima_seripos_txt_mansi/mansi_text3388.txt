
Та̄л оигпам э̄лы-па̄лт ля̄ххал тотнэ ма̄хум Пенсионный фонд колт акван-атыглавēсыт. Тот кӯщаиг рӯпитан нэ̄ Татьяна Зайцева потыртас, ань ты та̄л сыс пенсия-олн винэ ма̄хум ма̄гыс маныр йильпииг ва̄рвес, са̄кконытн йильпи ла̄тӈыт хасвēсыт ман а̄ти.

	Ма̄н о̄лнэ ма̄в яны-тыл са̄всыр пенсия мирн ойтаве – трудо-вой, социальный ос мо̄т са̄всыр пенсият. Ка̄сы-ӈе такви са̄вит олныл ловиньтаве. Ань окру-гув янытыл трудовой пенсия 18 со̄тыра 775 солко̄ви са̄витыг о̄лы, социальный пенсия – 11 со̄тыра 721 солко̄ви. Яныгпа̄ла ма̄хум та̄н щар са̄в олныл ойтавет, пенсияныл тыса̄витыг хансым о̄лы – 19 со̄ты-ра 764 солко̄ви. Ща̄нь манос а̄щ та̄л яныгман ня̄врамыт о̄с пенсия-олныл мивет, ты пенсия – 9 со̄тыра 119 солко̄ви са̄вит.

	Округувт са̄в соссаӈ хо̄тпа туп 8 со̄тыра арыгтем солко̄вил ой-тавет. Тувыл нумыл иӈ мощ олн-ло̄мт миве, та̄н винэ олна-ныл «прожиточный минимум» са̄витыг вос ēмтэ̄гыт. Та ювле хуль-тум та̄лт 10 со̄тыра 732 солко̄ви «прожиточный минимумыг» хансым о̄лсыт.

	Пенсиян миннэ пора урыл

	Округувт ань 420 со̄тыра арыгтем хо̄тпа пенсия-олн выгыт. Та̄н халанылт 152 со̄-тыра 345 хо̄тпа иӈ рӯпитэ̄гыт. Нэ̄квет 50 та̄ланыл то̄влын юи-па̄лт пенсиял миӈкв о̄вылтавет, хум хо̄тпат 55 та̄ланыл юи-па̄лт. Ос пенсия винэ ма̄гыс ань «трудовой стажиг» ла̄внэ рӯпитан та̄лыт титыглавет. Хум хо̄тпат 25 та̄л вос рӯпитасыт, нэ̄квет – 20 та̄л. Хо̄тпа лӯима̄т тыса̄вит та̄л ат те рӯпитас, тав ат та̄л ювле хультнэ юи-па̄лт пенсиял ойтуӈкв ущ патаве.

	Россия янытыл са̄в-сыр ма̄тт ма̄хум мощ мо̄т щирыл пенсиян минэ̄гыт. Нэ̄квет 55 та̄ланыл то̄влын юи-па̄лт, хум хо̄тпат 60 та̄ланыл юи-па̄лт. Ос матрыг та̄н туп 7 та̄л вос рӯпитасыт. Тытем мощща та̄л тот та титыглаве.

	Мирколытт рӯпи-тан ма̄хум ма̄гыс, та̄н рущ ла̄тӈыл «госу-дарственный служа-щииг» ла̄вавет,  ань я̄нас са̄ккон хасвес. Са̄в та̄л кӯщаиг рӯпитам хум хо̄тпат ань пенсиян 65 та̄ланыл юи-па̄лт минуӈкв вēрмēгыт, нэ̄т ос 63 та̄ланыл хунь то̄влы, то̄нт ущ. 

	Рӯпитан тА̄лыт хумус ловиньтавет

	Татьяна Зайцева ань ла̄выс, пенсия-олн ви-нэ ма̄гыс та̄лыт пуссын акван ат ловиньтавет. Армият лӯсытан та̄-лыт, институтт ман университетт ханищ-тахтын та̄лыт ос ня̄в-рамыт ёт юн ӯнлын  та̄лыт ань пуссын  стажиг ат ловиньтавет. То̄нт хо̄тпа ма̄гыс нэ̄мхотьют пенсион-ный фондын олн ат ойтыс. Туп олныл ловиньтым э̄тпосыт ос та̄лыт «трудовой стажиг» та ēмтэ̄гыт.

	Са̄в ня̄врамыӈ омат рӯпитам та̄ланыл о̄с титыглавет. Нэ̄квет кос манах та̄л ня̄враманыл ёт юн вос ӯнлысыт, та̄н округувт 17 та̄л вос рӯпитасыт. Тыса̄вит та̄л ат те рӯпитамыт, о̄с мощщанув олныл ойтуӈкв  патавет. Ат манос тыгыл са̄внув ня̄врам о̄щнэ нэ̄квет 49 та̄ланыл то̄влын юи-па̄лт пенсиян минуӈкв вēрмēгыт.

	Са̄лы ӯрнэ ма̄хум, хӯл алыщлан ос во̄раян ма̄хум о̄с мощ са̄ртын-нув пенсиян минуӈкв вēрмēгыт. Хум хо̄тпат 50 та̄ланыл юи-па̄лт, нэ̄ хо̄тпат 45 та̄ланыл то̄влын юи-па̄лт. 

	НЭ̄пакыт хунь щЁ̄питаӈкв Э̄ри

	Ма̄н округувт о̄лнэ ма̄хум ты урыл акваг потыртавет, та̄н мощ са̄ртыннув нэ̄паканыл щё̄питаӈкв вос о̄выл-тахтэ̄гыт, та мус тит та̄л вос хульты. То̄ва нэ̄пакытт о̄парищнамыт манос намыт лю̄льсаӈ  хансавет, печать ат на̄ӈки. Тыи ма̄гыс хо̄тпан пенсиятэ мус хультум та̄л сыс архив-колт э̄рнэ нэ̄пакыт хо̄нтуӈкв э̄рēгыт.

	Э̄лумхо̄лас ты ва̄рма-лянэ ёмащакв ва̄руӈкв ат те а̄лыми, тав атпан та̄лэ то̄влын юи-па̄лт иӈ хӯрум э̄тпосыл ми-ве. Ты э̄тпосыт сыс э̄р-нэ нэ̄пакыт ат те атыянэ, ос лӯима̄т рӯпитам та̄ланэ  э̄рнэ са̄витыг ат те ловиньтавет, тав ла̄ваве, манах та̄л ат то̄вылхаты, тав вос рӯпиты. Рӯпитаӈкв ат те ка̄сащи, тав иӈ ат та̄л пенсия-олныл тах ат миве  ос  та  юи-па̄лт ма̄нь пенсиял хансаве. 

	Пенсият О̄лнэ мА̄хум ханищтавет

	Пенсионный фонд кӯщай нэ̄ Татьяна  Зайцева ла̄выс, та̄н пенсионер ма̄хум ха-нищтанэ̄ныл ма̄гыс олныл мивет, 2015 та̄лт 420 со̄тыра арыгтем солко̄вил майлувēсыт. Та̄н ты олнытыл 141 хо̄тпа ханищтасаныл. Мо̄лты 2016 та̄лт та̄н 450 со̄тыра арыгтем солко̄вил та̄стувēсыт. Та̄н ты олнытыл о̄с са̄в хо̄тпа ханищтаӈкв а̄лымасыт. 

	 
