

	Ӯринэ̄ква хо̄тал янытлам порат Кышик па̄вылт сапра̄ни о̄лыс. Тот яныг кӯщаит па̄влыӈ ма̄хум ёт потыртасыт. Ты урыл а̄нумн Альбина Дмитриевна Хорова 

	потыртас. Ты э̄тпос 1 хо̄талэ̄т 

	тав 60 та̄лэ то̄влыс Тав са̄в та̄л 

	школат ханищтан нэ̄г рӯпитас, 

	ань пенсият о̄лы. 

	Та хо̄тал туп ка̄ркамыг о̄лнэ ма̄хум кӯщаит ёт хо̄нтхатыгласыт - ты Альбина Дмитриевна такви, М. С. Харанзеева, В. И. Тарлина, Г. М. Ершова, Т. А. Молданова. Ты нэ̄ хотпат пуссын ю̄нсхатуӈкв, ма̄щтырлаӈкв сака ха̄сэ̄гыт. Та̄нти ща̄нь ла̄тӈаныл ва̄ганыл, пуссын потыртаӈкв ха̄сэ̄гыт. 

	Та̄н тамле та̄рвитыӈ ва̄рмаль о̄ньщēгыт. Аквъёт рӯпитанэ̄ныл ма̄гыс кол ат о̄ньщēгыт. Мо̄т ма̄хум ма̄щтырлаӈкв ханищтан ма̄гыс та̄н то̄р, нӯй ман мо̄т 

	э̄рнэ ут ёвтнэ олныл вос нё̄тавет. 

	Ща̄нь ла̄тӈаныл ма̄гыс сыманыл о̄с сака ща̄ргēгыт. Ань школат ня̄врамыт ханты ла̄тӈыл потыртаӈкв щар ат ханищтавет, урокыл ос щё̄сыл ат мивет. Школат кружокыт ат ва̄равет, ты хосыт ня̄врамыт сак хартуӈкве, матыр ю̄нтуӈкве ман ма̄щтыр
	лаӈкв ханищтаӈкв о̄с нэ̄мхотмус. 

	Музеяныл о̄с лап-пантвес, школат о̄лыс кос, ос хо̄тпа олн 

	та̄л хумус тот рӯпитаӈкв паты. Тох ты ёмас тэ̄лат ва̄рнэ ма̄гыс ты ма̄хум щар ат нё̄тавет. 

	 

	Валентина Васильева

	 
