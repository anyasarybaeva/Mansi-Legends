
 
Хурит Назарова Светлана (15 та̄л), Албина Фа­ина (14 та̄л), Садомина Татьяна (14 та̄л) ос Батма­нова Раиса (16 та̄л) по̄слым о̄лэ̄гыт. Та̄н миркол па̄лыл рӯпитаӈкве патхатасыт. Ань май са̄ккон щи­рыл 14 та̄л яныт ня̄врамыт туи каникуланыл порат рӯпитаӈкве вēрмēгыт, хотьют ка̄сащи. Тувыл тах олн-ло̄мтыл ойтавет. Хо̄тал сыс кит щё̄с арыг тӯп ро̄ви рӯпитаӈкве. Лӯпта э̄тпост та̄н ань са̄т ня̄врам ты рӯпитэ̄гыт, па̄выл янытыл матыр э̄рнэ рӯпата ва̄рēгыт, порс атэ̄гыт, сырыт о̄льпыл сартыяныл ос мо̄т са̄в ма̄т рӯпитым яласэ̄гыт. А̄гит ла̄внэ̄ныл щирыл, рӯпитаӈкве та̄нанылн мӯсты, янгыщ та по­рат пӯмыщ, хунь матыр о̄льпыл сартлэ̄гыт. Тамле ка̄ркам а̄гит Кульпас па̄вланыл о̄льпыл ёмащакв та нопитыяныл, ялпыӈ хо̄тал кастыл щё̄питыяныл. Пуссын пуста̄гыл вос о̄лэ̄гыт.
Хурит Лелятова Полина ос Гындыбина Вика по̄слым о̄лэ̄г. Полина нёлолов та̄лэ, таквсы порат тах хӯрмит классын ханищтахтуӈкве мины. Оматэ Тамара Петровна, а̄ги о̄парищ наме Чупрова. А̄тятэ Аркадий Иванович. Полина увщитэ наме Оля.
Вика ос лов та̄лэ, атыт классыт ханищтах-туӈкве паты. Оматэ Наталья Владимировна, а̄ги о̄парищ наме Лелятова. А̄тятэ Николай Абрамович. Люда увщи о̄ньщи, ос а̄пщитэ Абрам. А̄гирищиг ла̄внэтэ̄н щирыл, тэ̄н ёмащакв ханищтахтэ̄г, школан ща̄гтым ялантэ̄г. Ты я̄тил ма̄ньщи ня̄врамаквēг пуста̄гыл вос о̄лэ̄г, со̄тыӈыщ вос яныгмēг.
