

	Россия Президентув Владимир Владими-рович Путин кӯщаиг пēриим ма̄хум ёт хо̄нтхатыглас. Ань ты э̄тпос 13 хоталэ̄т Россияв янытыл 22 ӯсытт манос округытт ма̄хум кӯ-щаит пēриясыт. Владимир Владимирович та̄н нупланыл тох ла̄выс:

	– Ка̄сыӈ ма̄т ма̄хум ёмащакв ва̄нэ хо̄тпаныл пēриясыт. Тавēн та̄н агтэ̄гыт, па̄выл ман ӯс ма̄хманылн тав нё̄туӈкве паты, э̄лы хо̄тал ма̄гыс тав мӯсхал щирыл рӯпитаӈкве паты. 

	Мирн пēриим я̄тил хо̄тпатēнув, на̄нанн ань сака са̄в рӯпитаӈкве э̄ри. На̄н ётын туп ёмас, ка̄ркам ма̄хум вос рӯпитэ̄гыт. Ка̄сыӈ округт, ӯст манос па̄вылт мир ёмащакв о̄лнэ̄тэ ма̄гыс ё̄р ул са̄литэ̄н, номт ул са̄литэ̄н. Ва̄рнэ рӯпатан вос 

	на̄ӈки, ма̄хманын па̄рыс вос тоты.

	Округ кӯщай пресс-службаныл 

	тēтым ля̄ххал ма̄ньщи ла̄тӈыг  

	С. Ромбандееван толмащлавес
