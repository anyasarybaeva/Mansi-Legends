

	Матахмат хо̄тал хультыс ос тувыл ня̄врамыт ханищтахтуӈкве та о̄вылтахтэ̄гыт. Ань туи сыс маныр ва̄рмалит ēмталасыт, школа а̄стлам а̄гит-пыгыт экзаменаныл хумус хассаныл, хо̄т та̄н э̄лаль ханищтахтуӈкве таӈхēгыт ос хо̄т йильпи колыт ӯнттувēсыт, пуссын ты о̄вылтыт ма̄навн образование ос ма̄ньлат ма̄хум ёт рӯпитан Департамент кӯщай нэ̄ Любовь Ковешникова потыртас. 


		Ты та̄л ня̄врамыт эк-заменаныл сдавайтан порат ищхӣпыӈ утыт хосыт янытаныл сус-вēсыт ос матыр хаснэ нэ̄паканыл ос та ута-ныл хосыт майлувēсыт. То̄внакт ищхӣпыӈ ут лю̄льсыӈ рӯпитас, то̄нт «Ростелеком» нампа связь-колн та̄ра хот-щё̄пита̄лвēсыт, тащирыл экзаменыт сдавайтан ва̄рмаляныл ёмщакв минас. Де-партамент ань тот рӯ-питан хо̄тпатн яныг пӯ-мащипа ла̄тыӈ кēты ос акван-нё̄тхатым аквтох э̄лаль вос рӯпитасыт. Мо̄лты та̄л ос ты та̄лт хумус ня̄врамыт ёмас манос лю̄ль ЕГЭ хассаныл ань акван-ро̄влалтаӈкве ат хо̄йхаты. То̄нт щар мо̄т а̄гирищит-пыгрищит о̄лсыт, ты та̄л мо̄таныт. Ты та̄л а̄гирищит-пыг-рищит халт 42 э̄лумхо̄-лас 100 балл атсыт. Ты-гыл 25 хо̄тпа рущ ла̄тыӈ щар ёмасыг хасмыт, математика – ат хо̄тпа ос аквал-китгыл мо̄т предметыт хасвēсыт. Экзамен лю̄льсаӈ хан-сум хус са̄вит а̄гит-пыгыт таквсы тах йильпииг хансуӈкве во̄виньта̄лавет.

		Мо̄т тэ̄лат палт Любовь Ковешникова таи ла̄выс: «Ань федеральный проект реализация ос развитие образование программа хосыт аквпа̄л та̄стым олныт са̄всыр колыт ӯнттын ма̄гыс холтавет. Тащирыл на-лыман нупыл онто-лов йильпи колыт ӯнттуӈкве патвēсыт. Тыгыл хо̄тхуйпловит садикыт, хо̄т школаӈ-садикыт, студентыт ма̄гыс кит о̄лнэ колыг ос акв интернат. Интернат Нижневартовский район Излучинск ӯст  ӯнттаве, тот пальта̄л, сӯпнелмта̄л ос сампыльта̄л ня̄вра-мыт о̄луӈкве патэ̄гыт.

		Округ янытыл ты э̄тпос оигпан мус са̄т йильпи колыт ӯнттуӈ-кве а̄стлавет. Ос сӯкыр э̄тпос о̄выл хо̄талэ̄т Кондинский район Междуреченский па̄-вылт 550 са̄вит ня̄в-рамыт йильпи шко-лан ханищтахтуӈкве минэ̄гыт, Ханты-Ман-сийск ӯст 320 ня̄вра-маквет йильпи садикн щалтэ̄гыт. Тувыл Ханты-Мансийский район Кедровый па̄вылт о̄лнэ ма̄хум ма̄гыс йильпи Культура кол, нэ̄пак ловиньтан кол ӯнттувес. Ты коныпал 110 а̄гирищит-пыгри-щит  йильпи школат ханищтахтуӈкве патэ̄-гыт ос 60 ня̄врамаквет садикын минэ̄гыт. 

		Ос та̄л оигпан э̄лы-па̄лт иӈ хӯрум школа, са̄т садик, кит о̄лнэ кол, интернат ос ат школа тармыл рӯпитан садикыт ӯнттуӈкве а̄ст-лавет. Та̄н пуссын кол ӯнттын йильпи щирыл ӯнттавет, колыт э̄рнэ пормасыл та̄ра ёвтавет ос ищхӣпыӈ утыл ва̄равет. Югравт ты ва̄рмалит уральтан юи-па̄лт та̄ра-патыс, 94% школат щар ёмас ищхӣпыӈ утыт о̄ньщēгыт ос таима̄гыс мо̄т регионыт халт ма̄н о̄выл ма̄т о̄лэ̄в». 

		Школат ханищтахтан ня̄врамыт акв о̄выл смена щирыл вос ха-нищтавет, мо̄лты Рос-сия Президент ты хӯлтнэ ла̄тӈе департамент о̄с ва̄гтэ ос таве тэ̄лаг ва̄рнэ ма̄гыс са̄в номсахтэ̄гыт. Ва̄т со̄тыра ня̄врамыт ма̄гыс акв смена щирыл ханищтан кол йильпииг ӯнттуӈкве сака та̄рвит. Тувыл акв классыт аквторыг ва̄т арыг ня̄в-рамыт ханищтаӈкве ат та̄ртавет. Таима̄гыс ты ла̄щалт 2018-2019 та̄л сыс начальный клас-сытыт ханищтахтан ня̄врамыт ущ о̄выл сменан ӯнттавет, 2020 та̄лт ос яныгнув а̄гит-пыгыт. 

		Ос щар йильпи тэ̄лаг таи паты, ань нэ̄пакыӈ журнал хот-виве. Ща̄нит-а̄щит ня̄враманыл оценкат электронный дневник хосыт та̄ра вос паттыяныл. Ня̄врама-ныл урокыт а̄тимыт ке о̄с тот хӯлтавет, тувыл та̄нки вос китыглыяныл хоталь тав тыпыс, маныр ва̄рыс. Таима̄гыс  ща̄нит-а̄щит ма̄гыс «Портал государственных услуг» ва̄рвес. 

		Ты та̄л округ янытыл 23 со̄тыра а̄гирищит-пыгрищит о̄выл щёс школан минэ̄гыт. Шко-ла а̄стлам а̄гит-пыгыт са̄в ма̄н хотталь а̄ти э̄лаль ханищтахтуӈкве нэ̄паканыл мисаныл. Са̄в хо̄тпа лēккарыг ханищтахтуӈкве ном-сэ̄гыт, медицинский Академиян акв ма̄н хо̄т хо̄тпа воратэ̄гыт ос мо̄т са̄всыр рӯпатан акв ма̄н хӯрум хо̄тпа пēриēгыт.

		Ва̄рмалит о̄вылтыт потыр са̄в кос о̄лыс, туп хансуӈкве пуссын ат вēрмиянӯв.

		 

		Тамара Мерова

 
