
Москва ӯст Совет Федерацият рӯпитан кӯщаит ма̄н округувн ёхталасыт ос тыт  Думат  сапра̄ни ва̄рыгласыт. Ань Совет Федерацият лов комитет рӯпитэ̄гыт, тот кӯщаит са̄всыр ва̄рмалит щирыл пуӈктотэ̄гыт. Акв тамле комитетт Россият о̄лнэ соссаӈ ма̄хум ва̄рмаляныл щирыл та̄н рӯпитэ̄гыт. Ань  та̄нки рӯпатаныл урыл Ханты-Мансийск ӯст потыртасыт. Конституция щирыл Государственный Думат рӯпитан депутатыт  
Россия янытыл о̄лнэ мирн пēриявет. Ос Совет Федерациян рӯпитаӈкве ка̄сыӈ округныл, краил манос областил кит хо̄тпа кēтаве, та̄н сенаторыг ла̄вавет. Акв хо̄тпа депутатытныл пēрияве ос китыт хо̄тпа губернатор такви пēрии ос тув кēтытэ. 
Вадим Тюльпанов, Совет Федерацият рӯпитан кӯщай хум, ты урыл ла̄выс: «Ты ва̄рмаль урыл тох Рос-сия Конституцият хансым о̄лы, ка̄сыӈ регион кит э̄лумхо̄лас кēты, тэ̄натэ̄н мир ат пēрии. Тувыл ань са̄в ма̄хум таи ла̄вēгыт, сенаторыт о̄с пēрияӈкве э̄ри, по̄х хо̄тпат тот ул вос рӯпитэ̄гыт.  Ты ва̄рмаль урыл ма̄н акваг номсахтасӯв ос  йильпи са̄ккон хассӯв, ань губернатор такви хо̄тпатэ депутатыт халт о̄с пēрияӈкве вēрми. Сӯкыр э̄тпост пēриян хо̄тал о̄лум юи-па̄лт ма̄н палтув 26 регионныл йильпи сенаторыт рӯпитаӈкве ёхтысыт. Аман Тулеев улпыл ты йиильпи са̄ккон мӯсхалыг ат ловиньтастэ ос ма̄н палтув такви ва̄ӈын хуме рӯ-питаӈкве кēтыстэ. Ма̄н  таве ювле ми-нуӈкве ла̄выслӯв, ань А.Тулеев такви сенаторе депутыт халт пēрияӈкве  тах паты». 
Сапра̄нит Борис Хохряков ос округ Думав рӯпататэ урыл потыр-тас. Ты халт ос соссаӈ ма̄хум Ассамблея урыл ла̄тыӈ ла̄выс. Тот рӯпи-тан депутатыт ма̄ньщи, ханты ос ё̄рн мирыт ма̄гсыл са̄всыр э̄рнэ са̄кконыт хансэ̄гыт. 
Тамле Ассамблея Рос-сия янытыл воссыг нэ̄мхо̄т а̄тим. 
Виктор Пичугов, Совет Федерацият ма̄н округувныл рӯпитан хум, ос парламентыт ва̄рум рӯпатаныл урыл потыртас. Ань Россия янытыл ка̄сыӈ ма̄т та̄н-ки са̄кконыт пирмайтым депутатыт рӯ-питэ̄гыт. Тувыл таи лю̄ль, щар ка̄сыӈ ма̄т та̄н са̄всыр щирыл намаим о̄лэ̄гыт: Областной Собрание, Государственный Собрание, Народный Собрание ос са̄в мо̄т нам о̄ньщēгыт. Ма̄н округувт Думаг намаим о̄лы. Виктор Пичугов ла̄вме щирыл, региональный парла-ментыт пуссын ань акв щирыл намаяӈкве э̄рēгыт. Ты коныпал ос депутатыт сэ̄лнэ олнаныл урыл потыртас. Москва ӯст рӯпитан депутатыт щар са̄в олныл ойтавет. Та̄н са̄в э̄рнэ ос ёмас са̄ккон 
Государственный Ду-ман кēтыгласыт. 
Ма̄н округ Думав рӯпитан ма̄гсыл 2012 та̄л сыс 448 миллион солко̄вил та̄стыглавес. Мо̄т са̄кконыт пирмайтын парламентыт халт тыи а̄ти сака мощща. Виктор Пичугов ло-виньтам спискатэ̄т ок-руг Думав са̄тытыг хансым о̄лыс. Ос ты та̄лыт сыс ма̄н депутатанув 
Государственный Ду-ман туп  нила са̄ккон кēтсыт, тыи мощща а̄ти. 
 
