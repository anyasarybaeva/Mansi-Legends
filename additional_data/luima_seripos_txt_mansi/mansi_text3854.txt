

	Ты э̄тпос 6 хо̄талэ̄т Ха̄льӯс район Восыӈтӯр па̄вылт са̄в соссаӈ ма̄хум акван-атхатыгласыт. Тот касыл ва̄рыглавес, рущ ла̄тӈыл тав тох намаим о̄лыс — «Межселенческие соревнования по гребле на калданках «Маньхап».

	Нила команда о̄лыс, Ягрим, Тэ̄к, Ха̄льӯс ос Восыӈтӯр па̄выл ма̄хум ма̄ньха̄пыл товим кассыт. Ка̄сыӈ касум хо̄тпа тот янытлавес, мӯйлупсал майвес. То̄ват та̄н халанылт нила са̄всыр мӯйлупса висыт. Ма̄хум сака ща̄гтсыт, юв пуссын ёмас номтыл минасыт.

	Ты касыл урыл мо̄тыт газетат ловиньтэ̄н.
