
Мо̄лты та̄л па̄сныл школат ханищтахтын то̄ва ня̄врамыт ищхӣпыӈ ут хосыт юн о̄лым ханищ­тахтасыт. 
Ма̄нь па̄вылквет о̄лнэ сосса ма̄хум ос тот рӯпи­тан школат интернетыл ва̄рвēсыт ман а̄ти, ты урыл ма̄н округ янытыл районный миркол кӯща­ит китыглахтын ла̄тӈыл кēтыгласанӯв. 
Нижневартовский район миркол кӯщай Борис Александрович Саломатинын пищма о̄с хансыгласӯв. Та мирколт рӯпитан хо̄тпат ма̄навн та̄ра пищма ювле кēтсыт. 
Ханищтап ос ма̄ньлат хо̄тпат ва̄рмаляныл щи­рыл рӯпитан кӯщай нэ̄ Маргарита Любомирская хансыс, та районт ка̄сыӈ ма̄нь па̄вылквет о̄лнэ школат интернет рӯпиты, ня̄врамыт пуссын юн ха­нищтахтуӈкве ань вēр­мēгыт. Ма̄нь па̄вылквет ищхӣпыӈ ут моляхнувег вос рӯпиты, та̄н са̄в рӯ­пата ань ва̄рēгыт. 
Кӯщай нэ̄ хансыс, ты  рӯпата ва̄рнэ ма̄гсыл районный миркол «Ин­фо­р­ма­ционная инфра­ст­рук­тура» ос «Цифро­вая экономика Россий­ской Федерации» нампа про­граммаг хосыт олныл ань та̄стувēсыт. 
Ты олнытыл э̄рнэ обо­рудование ёвтаве, кēрк­ва̄л­гыл хартавет, ты рӯ­пата ма̄нь та̄квс э̄тпос мус тах а̄стлаве. 
Людмила ТЕТКИНА    
