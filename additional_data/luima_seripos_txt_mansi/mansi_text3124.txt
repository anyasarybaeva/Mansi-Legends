

	Ювле хультум са̄тыт 18 хо̄талэ̄т Россия о̄лнэ ма̄в янытыл пēрияп ва̄рмаль минас. Ма̄н округувт Государственный Думан, Тюменский областной Думан, округ Думан, ка̄сыӈ район ос ӯс такви Думан депутат ма̄хум пēриясыт.


		Ань та̄рапатыс, хоты политический партият но̄х-патсыт, ос хоты хо̄тпат мирн пēриявēсыт. То̄ват пē-риим хо̄тпат наманыл ты ла̄ввēсыт. Та̄н ань са̄всыр са̄кконыт ма̄н ма̄гсылув хансуӈкв ты патэ̄гыт. Ос ты хосыт э̄лаль о̄лнэ о̄лупсав тах та мины.

		Государственный Думан одномандатный пēриян ма̄т ты тит хум хо̄тпаг пēриявесы̄г – П.Н. Завальный ос А.Л.Сидоров. Ётылнув «Единый Россия» пар-тия па̄лыл тув хо̄тпат о̄с тах пēриявет.

		Тюменский областной Думан ты хо̄тпат но̄х-патсыт: Ю.С. Холманский; В.А. Нефедьев; А.А. Аносов; Б.И. Богославец; Г.А. Резяпова; И.А.Иванов; С.В. Дубровин; И.В. Лосева; Е.М. Макарен-ко; Ю.А. Елин. 

		Округ Думан ты хо̄тпат ма̄гыс мир са̄в нэ̄пак та̄ратавес: Л.В. Михалко; П.М.Созонов; А.М. Осадчук; А.В. Филипенко; В.А. Филипенко; С.Ю. Дегтярев; И.В. Винников; С.Е.Елишев; А.И. Сальников; Ю.И. Важенин; И.С. Кандаков; Р.Р. Айсин; Л.А. Малышкина; А.С. Филатов; С.А. Кочкуров; А.В. Андреев; Н.Л. Западнова; Б.С. Хохряков; С.С. Великий. 

		Пуссын аквъёт округ Думат 38 депутат рӯ-питаӈкв паты. Ань онтоловхуйплов хо̄тпа пēриявес, мо̄т хо̄тпат наманыл ётылнув та̄ра-патэ̄гыт. Та̄н о̄с политический партият щирыл тув ӯнттавет. 

		«Единый Россия» партия ват нупыл ат хо̄тпа депутатыг округ Думат рӯпитаӈкв патэ̄гыт, ЛДПР партия па̄лыл – хо̄т хо̄тпа, КПРФ партияныл – нила хо̄тпа ос «Справедливый Рос-сия» партияныл – тит депутат-хо̄тпа.

		Ка̄сыӈ район ос ӯст та̄нти депутатаныл о̄с пēриясаныл. Ань мирн та̄ратам нэ̄пакыт ёмащакв ловиньтавет, ос ӯщлахтын хо̄талытт йильпи депутат-ма̄хум наманыл пуссын тах ла̄вавет.

		Ма̄н округувт са̄выӈпа̄лэ пуссын мир «Единый Россия» партия ма̄гыс нэ̄пак та̄ратасыт. Та̄н юи-па̄ланылт ЛДПР партия но̄х-патыс, КПРФ партия хӯрмит ма̄т о̄лы. Тувыл ущ «Справедли-вая Россия» партия.

		 

		 

		Валентина Васильева

 
