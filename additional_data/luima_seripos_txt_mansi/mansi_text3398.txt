

	Ты хурит ма̄ньщи ма̄хманув Ивдельский районт Сӯева̄т па̄вылт по̄слым о̄лэ̄гыт. Во̄ртыпал нупыл Евгений Анямов, тувыл Владимир Тасманов, Анна Хворостова, такви о̄парищ наме Курикова, Татьяна Гоголева ос Александр Хворостов лю̄лēгыт. 

	Мо̄лты тэ̄лы-тӯяг ма̄н округ Думат депутатыг рӯпитам нэ̄ Татьяна Гоголева ёт нё̄р хосыт Тӯрва̄т па̄выл мус «Бураныл» ялсӯв. Ка̄сыӈ па̄вылн хо̄игласӯв, ма̄ньщи хо̄тпанув ёт потрамасӯв. Китыгласанӯв, хумус та̄н о̄лэ̄гыт, маныр та̄рвит ва̄рмаль о̄ньщēгыт. 

	Пēс порат Сӯева̄т па̄вылт са̄в мир о̄лыс. Ань тот акв кол ӯнлы. Тот  Александр ос Анна Хворостовыг о̄лэ̄г, во̄раēг. Во̄рколэ̄н тэ̄нти ӯнттыстэ̄н. Колэ̄н пēс па̄вылныл мощ э̄лыннув ӯнттыстэ̄н, сытам ма̄т, мори яласан хо̄тпат ул вос хо̄нтсаныл. Та йис ма̄тэ̄нт во̄раēг, пил ва̄тэ̄г ос ла̄хыс атэ̄г. 

	 
