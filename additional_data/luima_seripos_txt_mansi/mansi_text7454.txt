
Ювле хультум э̄тпост округ пӯльницат сым а̄гм пусмалтан лēк­карыт Лянтор ӯсн ялсыт. Та̄л о̄вылтахтам па̄сныл та̄н кит­хуйплов ӯсытт о̄лсыт. 
Сым а̄гм пусмалтан лēккар нэ̄ Надежда Лип­с­кая ва̄т нупыл хӯрум э̄лумхо̄лас Лянтор ӯст уральтас. Та̄н пуссын яныг хо̄тпат. Са̄выӈпа̄лэ ма̄хум сыманыл таӈыртавет, ту­выл гипертония ос сахар­ный диабет а̄гм о̄ньщēгыт. 
Сым а̄гм пусмалтан лēккар кӯщай нэ̄ Ирина Астраханцева ла̄выс: 
– Ма̄н лēккаранув та̄л сыс налыманкем ӯсытн ос па̄влытн ма̄хум ураль­таӈкве ялантэ̄гыт. Тот кар­диологыт, аритмоло­гыт, сердечно-сосудис­тый хирургыт, диагностика ва̄рнэ леккарыт ос ма̄нь лēккарыт рӯпитэ̄гыт. 
Ка̄­сыӈ та̄лныл са̄внув хо̄тпа сым а̄гмыл ма̄н пал­тув ёхтэ̄гыт. То̄ват округ пӯльницан ёхтуӈкве ат вēрмēгыт. Тыима̄гыс ты лēккарыт та̄нки о̄лнэ ма̄нанылт сака ӯрēгыт.
Лēккарыт ла̄вманыл щирыл, ка̄сыӈ хӯрмит уральтахтын хо̄тпа сыме пусмалтаӈкве э̄ри. Лянтор ӯст акв нэ̄ ма̄гыл кӣвре а̄гмыӈ о̄лыс ос лылытэ тув марыглас. Ты а̄гме хосыт тав та̄ра округ пӯльницан кēтвес. Тот операциял ва̄рвес, ань тав ёмасыг ēмтыс. 
Ань ты лēккарыт ос Нижневартовский район Излучинск па̄вылн ма̄хум уральтаӈкве минасыт.
Мир пусмалтан округ департамент кēтум ля̄ххалэ ма̄ньщи ла̄тӈыг Н. МЕРОВ толмащластэ
