
Паща о̄лэ̄н! Ам намум Дима Лыткин. Ам Кимкъясуй па̄вылт о̄лэ̄гум, нилыт классыт ханищтахтэ̄гум. Омам наме Анна Александро­вна, а̄тям Александр Сергеевич Лыткиныг. 
Каӈкум наме Данил. Тав Кульпас па̄выл школат атыт классыт ханищтахты. Ма̄нь а̄пщим наме Лукьян, тав садикн яланты. Тавēн хӯрум та̄л. Омам садикт рӯпиты, а̄тям  во̄раим яласы. 
Ам йӣвыл са̄всыр аньщарыт ва̄руӈкве сака э̄руптэ̄гум. Мēн каӈкумēн ёт омамēнн ос а̄тямēнн юн акваг нё̄тымēн, на̄йив са̄гри­мēн ос вит тотымēн. 
Таквсы ма̄н во̄рн яла­сэ̄в, пил ос ла̄хыс а̄тэ̄в. Ма̄н кит а̄мп о̄ньщēв. Ам а̄мпагум намагēн - Дружок ос Панда, ос ха̄р ка̄ти о̄ньщēв, тав наме Ластик.
Ам амки щēмьям сака э̄руптылум. А̄нумн Кимкъясуй па̄вылт о̄луӈкве сака мӯсты. О̄с ёмас ӯлум! Пус ка̄т, пус ла̄гыл!   
Дмитрий ЛЫТКИН, 10 та̄л
