

	Мо̄лты та̄лт Ягрим па̄выл ам ня̄врамытн нё̄тмил ва̄рнэ «Росток» нампа колн щалтсасум. Тот а̄гмыӈ-мосыӈ, сакватахтам ня̄врамыт ёт рӯпитан хо̄тпаг ёт ва̄йхатасум. Тэ̄н мастерской-колнакēт ня̄врамыт ханищтасы̄г ос та рӯпататэ̄н о̄вылтыт а̄нумн мощ потыртасы̄г.

	Владислав Забродин а̄гирищит-пыгрищит сыресыр пормасыт ма̄щтырлаӈкве ханищтыянэ. Тав тох ла̄выс: «Ам ня̄врамыт ёт 

	матыр ёргēгум, по̄щгēгум ос па̄рт 

	тармыл исум солиӈ кēрыл хурит по̄слуӈкве ханищтыянум. Ма̄н сака та̄рвитыӈ рӯпата ва̄руӈкве та̄н ётаныл ат вēрмēв. Ты а̄гмыӈ-мосыӈ ня̄врамыт ка̄таныл-ла̄гланыл ва̄гта̄лыт, то̄ват тыг 

	нас тотыглавет. Кēрныл тыт нэ̄матыр ат ва̄рēв, пенопластыл матыр ва̄рēв, рактыл по̄щгēв, йӣвныл ёргēв. Пормасыт та̄н мӯсхалыг ва̄рияныл. Сыресыр 

	пормасыт ва̄рнэ ма̄гыс э̄рнэ щаӈквыт ма̄н о̄ньщēв. Ка̄сыӈ ня̄врам осэ-са̄йтэ ёмщакв 

	ва̄глӯв, таима̄гыс таве ро̄внэ рӯпатал пӯмщалылӯв.

	Тамле ня̄врамыт ёт ам лов та̄л рӯпитэ̄гум. Та̄наныл ёмщакв ханищтан ос мощ 

	пусмалтан ма̄гыс ма̄н сыресыр диагностика щё̄питасӯв ос ва̄тихал уральтыянӯв. 

	Ам Курганский область Шадринский педагогический институт а̄стласум. Ань номсытēмт, ня̄врамыт ханищтан ка̄сыӈ хо̄тпа школат рӯпитанэ̄тэ 

	э̄лы-па̄лт тамле ня̄врамыт ёт вос мощ рӯпитанув. То̄нт такви рӯпататэ ос ня̄врамыт нупыл мо̄т самыл сунсуӈкве паты». 

	Мо̄т колнакт ты а̄гирищит-пыгрищит пормасыт ю̄нтуӈкве, ня̄нь коласныл ёнгын утыт ва̄руӈкве ос 

	тэ̄нут па̄йтуӈкве ха
	нищтавет. Ты о̄вылтыт ам ханищтан нэ̄ о̄с я̄нас китыгласлум, мēн потрумēн 13 ло̄псыт ловиньтэлы̄н. 

	Тамара Мерова
