

	2012 та̄л па̄сыл округ Думат «Думать по-югорски» нампа касыл ва̄рыглаве. Газетатт, журналытт, телевиденият рӯпитан хо̄тпат та̄нки  рӯпатаныл тув кēтыглыяныл. 

	Ты та̄л ля̄ххал тотнэ ма̄хум Дума урыл хансум 120 потраныл тув кēтыгласаныл. Депутатыт ос «Союз журналистов» нампа организацият рӯпитан хо̄тпат щар ма̄к ёмащакв хансым потрыт пēриясыт. Ма̄ньполь э̄тпос  28 хо̄талэ̄т но̄х-патум хо̄тпат янытлавēсыт.   

	О̄выл места «Новости Югры» нампа газетат рӯпитан ма̄хум висыт. Китыт местал ос «Югра-Информ» нампа агентстват рӯпитан хум Сергей Банных майвес. Ос хӯрмит места «Местное время» нампа газетат рӯпитан хо̄тпат майвēсыт. 

	Ты та̄л ос кит я̄нас премия ва̄рвес. Акв премия Ольга Пламадилова вис, «Югра» нампа журналт рӯпитан нэ̄, ос китыт премиял Галина Кондина,  «Лӯима̄ сэ̄рипос» газетавт рӯпитан нэ̄, майвес. 

	 

	Людмила АЛГАДЬЕВА
