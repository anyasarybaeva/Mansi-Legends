
Та э̄тпос оигпам э̄лы-па̄лт 27 щислат библиотекат янытлан хо̄талыг о̄лыс. Ма̄н округувт яныг ӯсыт манос ма̄нь па̄вылквет 237 нэ̄пак ловиньтан кол о̄лы. Акв тамле  библиотека Кондинский район Леуши па̄вылт рӯпиты.Татьяна Александровна Нохова, ты библиотекат рӯпитан нэ̄, ла̄выс: «Леуши па̄вылт нэ̄пак ловиньтан кол 60 арыгкем та̄л о̄лы. Ам яныгпа̄ла хо̄тпат ёт хо̄нтхатыгласум, ты ва̄рмаль урыл китыгласанум. Александра Кузьмовна Питухина, ма̄ньщи э̄ква, таи а̄нум ла̄выс, Леуши па̄вылт о̄лнэ пупколт нэ̄пак ловиньтан кол рӯпитас, рущ ла̄тӈыл «изба читальня» намаим о̄лыс. Тав ла̄вме щирыл, ма̄н па̄влувт библиотека 90 арыгкем та̄л рӯпиты.

	Ань 530 э̄лумхо̄лас библиотекан хасхатым о̄лэ̄гыт, та̄н халанылт 210 – ня̄врамыт. Ма̄хманув тыг вос ёхталасыт ос нэ̄пакыт вос ловиньтасыт, ам акваг са̄всыр суссылтапыт, ялпыӈ хо̄талыт ва̄рыглэ̄гум. Па̄влувт коррекционный школа рӯпиты. Ня̄врамыт тыг район янытыл ханищтахтуӈкве кēтавет. Та̄н ма̄гсыла-ныл ам суссылтап о̄с щё̄пита̄лэ̄гум. Акв по
	рат са̄всыр пēс а̄ны-саныт, ма̄ньщи па̄й-пыт, со̄втыт ос мо̄т утыт тыт суссылтасанум. Ня̄врамаквет ты 

	выставкал сака пӯм-щалахтасыт. Ань та̄н ва̄тихал тыг ёхтала̄-лэ̄гыт.

	Па̄влыӈ ня̄врамыт нэ̄пакыт вос ловиньтасыт, та̄н ма̄гсыланыл о̄с са̄всыр пӯмащ ва̄рыглэ̄гум, са̄всыр 

	касылыт щё̄питалэ̄гум. Ловиньтан нэ̄пак хосыт са̄всыр ла̄тыӈ китыглэ̄гум, та ня̄в-рамыт хотьют са̄внув ва̄г, мӯйлупсал мӯй-луптыянум. Ка̄сыӈ та̄л ма̄ньполь э̄тпос «Неделя детской книги» нампа ялпыӈ хо̄талыт ва̄рыглэ̄гум. Туи порат нэ̄пакыт библиотекат виӈкве ул вос ёрувласыт ос яныг программа щё̄пита̄лэ̄гум. Яныг хо̄тпанув тыг во̄выглаӈкве ат э̄ри, та̄н тай нэ̄пакыт ловиньтаӈкве ка̄-сащēгыт. 

	Хӯрум та̄л «Центр общественного доступа» тыт рӯпиты.  Ма̄хум интернет щирыл рӯпитаӈкве библиотекат вēрмēгыт. Па̄влувт ты ут сака лю̄льсаӈ рӯпиты, тыи ма̄гсыл ма̄ньлат ма̄хманув акваг тыг ёхталэ̄гыт. Яныгпа̄ла хо̄тпанув 

	компьютерыл рӯ
	питаӈкве о̄с ха-нищтахтыянӯв. Тамле ханищтап ма̄н хӯрум щёс ва̄рыгласӯв. То̄ва яныгпа̄ла хо̄тпат ты утыл рӯпитаӈкве молях ханищтахтасыт, то̄ват щар ат вēрмысыт, акв хо̄тал ёхталасыт, тувыл сысы та минасыт. Ма̄н библиотекат туп 

	18 со̄тыра арыгкем 

	нэ̄пак о̄ньщēв. Тыи 

	ма̄гсыл ты компьютер сака э̄ри, 

	интернет хосыт са̄всыр нэ̄пак хо̄нтуӈкве ос ловиньтаӈкве ро̄ви. 

	Соссаӈ ма̄хум пēс йис ва̄рмаляныл ос ща̄нь ла̄тӈаныл урыл хансым нэ̄пак тыт сака мощща. Ма̄ньщи ос ханты писателит хансум нэ̄паканыл тай о̄ньщēв. Мо̄лты та̄л Юрий Вэлла,  стихыт хансум ё̄рн хум, а̄тимыг ēмтыс. Тав нэ̄паканэ ам акван-атыгласанум ос суссылтап ва̄рыгласум. Ма̄хманув ты суссылтап ка̄салым, нэ̄паканэ ловиньтаӈкве вуйла̄лсаныл. Еремей Айпин потранэ о̄с тыт о̄лэ̄гыт, тав нэ̄паканэ ма̄хум ловиньтаӈкве сака э̄руптэ̄гыт. Андрей Тарханов хансум нэ̄паканэ ос пуссын 

	тыт акван-атсанум. Ма̄ньщи о̄йка тыт са-мын патыс, тыт яныг
	мас, школат тыт астластэ. Ёмас о̄лнув, Андрей Семёнович яныгмам па̄вылн ке ёхталанув, ма̄хманэ ёт ва̄щиньтахтанув, та̄нанылн такви нэ̄-паканэ урыл потыртас ос стиханэ ловиньтас.

	Татьяна Александровна библиотекат 18 та̄л рӯпиты. Нэ̄пакыт ловиньтаӈкве такви э̄рупты, тыи ма̄гсыл рӯпататэ ёмащакв ва̄-ритэ, ма̄хманэ нэ̄пак ловиньтаӈкве ханищтыянэ.   

	 

	Людмила Алгадьева 

	 
