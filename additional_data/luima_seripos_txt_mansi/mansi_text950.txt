

	Округ Дума депутатыт ос ам на̄нан Победа хо̄талыл сымыӈыщ янытлыянӯв!

	Яныг хо̄нт оигпам па̄сныл са̄в та̄л минас. Та сыс ма̄н ты ва̄рмаль ань тыг мус ёмщакв номилӯв. Та пилыщмаӈ накт хо̄нтлам хо̄тпат ма̄в ӯргалым та̄ксарыг лю̄льсыт. Юн о̄лнэ ма̄хманув о̄с са̄в рӯпитасыт. Хумус вēрмысыт, нё̄тсыт, тэ̄нут-маснут хо̄нтлын ма̄н кēтыгласыт. То̄нт ты щар са̄в мир порславес. 

	Ка̄сыӈ хо̄тпа Родинав та̄кыщ вуянтас. Аквъёт фашистыт ювле ня̄влуӈкве вēрмысанӯв. Ань о̄лнэ мир ты пилыщмаӈ нак о̄с ат ёрувлыяныл. Янге-ма̄не пуссын акв
	тем ва̄ганыл, ветераныт хосыт ань ма̄н посыӈ хо̄талт э̄лаль ты о̄лэ̄в. 

	Ветераныт ос хотьют хо̄нтлын накт та̄рвитыӈ рӯпата ва̄рыс, ма̄н та̄н э̄лы-па̄ланылт ма̄ мус хӯтахлэ̄в. Та хо̄тпат о̄с ат ёрувлыянӯв, хотьют хо̄нтлын нак юи-па̄лт са̄в рӯпитас. 

	Ань ка̄сыӈ та̄лныл хо̄нтлам хо̄тпа мощща хульты. Ма̄н та̄наныл сака э̄руптыянӯв. Посыӈ хо̄талыл са̄в та̄л э̄лаль вос о̄лэ̄гыт. Тыныӈ ма̄хумаквет, Победа хо̄талыл 

	на̄нан пуссын янытлыянӯв!

	 

	 

	Округ Дума кӯщай 

	Б.С. Хохряков кēтум ля̄ххал 

	ма̄ньщи ла̄тӈыг Николай МЕРОВ хансыстэ

	 
