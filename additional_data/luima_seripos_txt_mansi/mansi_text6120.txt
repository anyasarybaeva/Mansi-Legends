
Лӯпта э̄тпос атыт хо̄талэ - ма̄-вит ӯргалан хо̄тал 
Ты кастыл Росгвардия, полицият ос армият лусытан хо̄тпат «Самаровский чугас» ла̄внэ во̄р порсыл хот-сыстамтасаныл. Та̄н округувт о̄лнэ паркыт пуссын уральтаӈкве патыяныл. Хо̄т матыр порсыт хуēгыт, тах хот-атыяныл.
«Самаровский чугас» нампа ма̄т ма̄-вит ӯргалым рӯпитан нэ̄ Надежда Быкова ла̄выс: 
– Ма̄н Росгвардият рӯпитан хо̄тпат ёт акван-нё̄тхатым ма̄-вит сыстамтылӯв. Ӯст о̄лнэ мир ӯщлахтуӈкве тув ялантэ̄гыт. Тыима̄гыс ты во̄р ма̄тēв сыстамыг о̄ньщуӈкве э̄ри.

Округувт Росгвардия хо̄тпат ёт рӯпитан кӯщай хум Александр Мигуцкий тох ла̄выс: 
– Росгвардият рӯпитан хо̄тпат ма̄-вит порсыл хот-сыстамтаӈкве та̄нки нё̄туӈкве ка̄сащасыт. Тыт о̄лнэ ка̄сыӈ э̄лум­хо̄лас ма̄-витув ӯргалым о̄ньщуӈкве патытэ ке, ос порс мори ат па̄хвты ке, во̄ранув ос я̄тенув са̄в та̄лытн сыстамыг хультэ̄гыт. Ты ва̄рмаль ма̄гыс ма̄в ма̄нки уральтым о̄ньщуӈкве патылӯв.

Наталья Васильченко кēтум потре ма̄ньщи ла̄тӈыл Николай МЕРОВ хансыстэ
 
