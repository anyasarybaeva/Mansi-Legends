
Са̄в та̄л округувт «Обеспечение жилыми помещениями граждан из числа КМНС» нампа программа рӯпиты. Ты хосыт ма̄ньщи, ханты ос ё̄рн щēмьят кол ёвтнэ манос ӯнттын ма̄гсыл субсидия-олныл мивет.

	Программа э̄рнэ щирыл ат рӯпиты, мощща щēмья олныл нё̄тавет. Тыи ма̄гсыл кӯщаит тув йильпи ла̄тыӈ ань хансэ̄гыт. Ты ва̄рмаль урыл потыртаӈкве та̄н Ханты-Мансийск ӯст о̄лнэ соссаӈ ма̄хум сапра̄нин во̄виньта̄лсаныл. Диана Саваровская, кол ӯнттын округ департаментыт кӯщай ва̄ӈын нэ̄, ты урыл ла̄выс: «Соссаӈ ма̄хумн нё̄тнэ программа 2006 та̄л па̄сныл рӯпиты. Ты пора сыс округувт 2 со̄тыра 186 щēмья субсидия-олныл 

	нё̄твēсыт. Та̄н о̄лнэ кол ёвтнэ манос ӯнттын ма̄гсыл 3 миллиард 800 арыгкем со̄тыра 

	солко̄ви та̄стувēсыт. Ань очередин иӈ 3 со̄тыра 992  щēмья хансым о̄лы. Ты программа  2020 та̄л мус олныл миӈкве патаве, ка̄сыӈ э̄лы та̄л 70 миллион солко̄вил хасвес. 

	Ты э̄лы-па̄лт районыт ос яныг ӯсыт та̄нки я̄нас очередь о̄щсыт. Тувыл та̄н пуссын 

	Ипотечный агентстван акван-тотвēсыт. Ань тамле ва̄рмаль о̄лы, тув хасхатам о̄выл ма̄хум субсидия-олн ат выгыт. Тувыл са̄ккон щирыл, та̄н касыӈ та̄л уведомление-нэ̄пакыл кēтыглавет ос ты нё̄тмил виӈкве ла̄вавет. Щēмьят хӯрум э̄тпос номсахтуӈкве вēрмēгыт. Хӯрум э̄тпос хунь ювле хульты, туп то̄нт мо̄т щēмьят тамле 

	нэ̄пакыл кēтавет. То̄ва хо̄тпат са̄т щёс тамле пищмал ёхталавēсыт. Та̄н ювле ла̄тыӈ ат кēтэ̄гыт, тох насска̄сыг са̄в э̄тпос ювле та хульты.  Ка̄сыӈ та̄л ты ма̄хмытныл ювле 

	ла̄тыӈ урим, ма̄н мо̄т щēмьян нё̄туӈкве ат вēрмēв. 2013  та̄лт 23 миллион 800 со̄тыра 

	арыгкем солко̄ви ат холтвес, ты олныт округ бюджетын ювле вуйвēсыт. 

	2014 та̄л сыс ты ма̄хмытныл ла̄тыӈ урим о̄с са̄в олн хультыс. Та та̄л оигпан э̄лы-па̄лт мо̄т щēмьят молях о̄лнэ кол хо̄нтсыт ос нэ̄паканыл акван-атсаныл 

	ос субсидия-олныл ва̄т са̄грапнал э̄тпос 31 хо̄талэ̄т майвēсыт. Ты программа ёмащакв вос рӯпитас, ма̄н ань акв йильпи ла̄тыӈ тув хансэ̄в. 2006-2010 та̄лытт ты очередин хасхатам щēмьят ос акв заявление-нэ̄пак хансуӈкве патэ̄гыт. Йильпи очередь хунь ва̄раве, кӯщаит сунсуӈкве патэ̄гыт, хоты та̄лт ос щислат ты ма̄хум пēс очередьн хансым о̄лсыт.  Тамле очередь акв та̄л рӯпитаӈкве тах паты.  Ос заявление-нэпак ма̄хум та̄л сыс хансуӈкве вēрмēгыт. Ты та̄л хо̄тпа субсидия-олныл ат ке миве, йильпи та̄лт заявление-нэ̄пак о̄с хансуӈкве вēрми. Ты рӯпата таи ма̄гсыл ва̄раве, та̄стым олныт пуссын соссаӈ ма̄хум халт очередь щирыл  вос уртавет ос ювле округ бюджетын ул вос кēтавет». Сапра̄нит ма̄хум китыглахтасыт, манрыг  2010 та̄л юипа̄лт очередьн хансым щēмьят тамле заявление-нэ̄пак хан-суӈкве ат вēрмēгыт. Кӯщай нэ̄ ла̄вме щирыл, ань 2006-2010 та̄лытт ты программан  хасхатам ма̄хум ма̄гсыл олн та̄стувес. Тыи ма̄гсыл мо̄т щēмьят ань  нё̄туӈкве ат  патавет. Ань 400 соссаӈ щēмья субсидия-олн та̄л о̄лнэ кол ёвтсыт. Ма̄хум ос пӯмщалахтасыт, та̄стым олныт ты щēмьят халт ӯртуӈкве ро̄ви ман ати. Кӯщай нэ̄ ла̄выс, тох ва̄руӈкве ат ро̄ви, щēмьят туп очередь щирыл олныл мивет. 

	Ма̄ньлат хо̄тпат ос мо̄т ма̄хум ма̄гсыл о̄лнэ программат ань пуссын  ты йильпи тэ̄ла хосыт рӯпитэ̄гыт. Ос тувыл ты заявление-нэ̄пак са̄в хо̄тпа хансуӈкве ёхталы. Ты та̄л оигпан э̄лы-па̄лт бюджетыт арыг олн ке хульты, та̄н субсидия-олныл мивет. Соссаӈ щēмьятн  нё̄тнэ программа мӯсхалыг  рӯпитаӈкве ке о̄вылтахты, кӯщаит са̄внув олн тув та̄стуӈкве  тах патэ̄гыт. Ань та̄стым олныл та̄л сыс туп 25-30 соссаӈ щēмья кол ёвтуӈкве вēрмēгыт.

	Кӯщаит ты йильпи тэ̄ла хунь пирмайтэ̄гыт, ма̄ньщит, хантыт ос ё̄рн ма̄хум Ипотечное агентстван заявление-нэ̄пак  та̄ра кēтуӈкве тах вēрмēгыт. Ань 

	соссаӈ щēмьят очередяныл интернетыт о̄лнэ ло̄псыт ловиньтаӈкв ро̄ви, та̄н нама
	ныл пуссын тот о̄лэ̄гыт. Ка̄сыӈ хо̄тпа такви наме тот хо̄нтытэ. Ань Ипотечный агентстват 2006-2010 та̄лыт сыс ты очередин акв со̄тыра 380 щēмья хансым о̄лэ̄гыт. Та̄н 

	тамле заявление-нэ̄пак тув кēтуӈкве вēрмēгыт. 

	Людмила Алгадьева

	 
