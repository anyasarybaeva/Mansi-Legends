
Ка̄сыӈ та̄л о̄йттур э̄тпост э̄лы о̄выл ӯщлахтан хо̄талыт порат ханты ма̄хум ма̄ньха̄панылт каснэ ва̄рмаль ва̄рыглэ̄гыт. Ты та̄л тав хӯрумхойпловитыг о̄лыс. Рущ ла̄тӈыл «Кубок губернатора ХМАО-Югры по гонкам на обласах» ла̄ваве.Тав Нефтеюганский районт «Сказка» нампа ӯщлахтын ма̄т ва̄рыглаве. Ань о̄лум касыл ты та̄л о̄выл щёс мирхал касылыг намтвес. Ты кастыл ма̄хум тыг хӯрум са̄всыр нампа хо̄н ма̄ныл касуӈкв ёхталасыт. Эстония, Финляндия ос Латвия ма̄ныл о̄лсыт. Та̄н халанылт щар яныг делегация Финлядияныл о̄лыс, ат хо̄тпа. Округув янытыл ёхталам ма̄хум Нижневартовский, Белоярский, Березовский, Советский, Ханты-мансийский, Нефтеюганский районытныл ос Когалым, Урай, Ханты-Мансийск ӯсытныл касуӈкв ёхталасыт. Ты коныпал Тюменский областьныл акв команда о̄лыс. Аквъёт пуссын са̄тхойплов команда, титса̄т ляпатем хо̄тпа атхатыглас. 

	Ма̄нь ха̄пыл каснэ ва̄рмаль о̄вылтахтаме порат округ губернаторув Наталья Комарова о̄лыс. Тав ла̄выс: «Тыт о̄лнэ соссаӈ ма̄хум са̄в мутраӈ потрыт о̄ньщēгыт. Ам та̄н мутраӈ потраныл номылматнэм порат мо̄т-мо̄т ма̄т ва̄тихал ӯлылыянум. «Ка̄тыт пувим витын та̄рматан хӯл, ювле виӈкв ат вēрмилын». Тох ты ань ма̄нь ха̄пыл каснэ ва̄рмаль ёт ēмтыс. Хуньт хосат тав номылматавес, щё̄питавес, ань ты хо̄тал мус тав урēт са̄в ма̄т ва̄ве. Ты та̄л ма̄н палтыланув касуӈкв, ёраныл суссылтаӈкв тыг хӯрум хо̄н ма̄ныл ма̄хум ёхтысыт. 

	Ма̄н округув янытыл са̄в я̄ овты, пēс йис та̄гыл тит о̄лнэ соссаӈ ма̄хманув тамле ха̄пыл яласасыт. Таи ты ёмас та̄н пēс йис о̄лупсаныл щирыл ань ты хотал мус о̄лэ̄гыт. Ма̄н та̄наныл ты ма̄гсыл э̄руптыянӯв». 

	Каснэ ва̄рмаль о̄вылтахтаме порат пуссын ёл «Горная» нампа я̄ ва̄тан «Витхон» янытлаӈкв минасув. «Витхон» Русскинский па̄вылныл о̄лнэ ханты ма̄хум пасан щё̄пита̄лсыт. Наталья Комарова ма̄н ётув о̄с вит ляпат лю̄ляхо̄лыс. Пурлахтамув юи-па̄лт касыл ущ та о̄вылтавес. 

	Касыл ма̄ньлат ма̄-хумн о̄вылтавес, тан юи-па̄ланныл ос яныгнув ма̄хум кассыт. Ма̄нь ха̄пыт ат то̄вылтахтсыт, халаныл ӯрсаныл, тох та касыт. Нижневартовкий, Сургутский ос Нефтеюганский районытт о̄лнэ ханты ма̄хмыт каснэ ха̄паныл ёт тотыгласаныл. Ма̄ньха̄п ва̄рнэ ма̄хум ка̄сыӈ хо̄тпа такви щирēт ха̄п са̄гри. Каснэ ма̄т манах ха̄п о̄лыс, халанылт акв хурип ва̄рим ха̄п щар а̄тим о̄лыс. Сургутский район Русскинский па̄выл ма̄хум каснэ ха̄паныл ощща хосаг са̄грим о̄лсыт. Та̄н ма̄хманыл ва̄тихал хо̄-ми ёӈхыгпа̄лсыт. 

	Ха̄п ат о̄щнэ ма̄хум «Сказка» ӯщлахтын ма̄т о̄лнэ ха̄пыл касуӈкв майлувēсыт. Тот о̄лнэ ха̄пыт ханты ма̄щтыр хумин Василий Михайлович Хоровын ва̄рвēсыт. Василий тох ла̄ви: «Ам ма̄ньлат хумыг о̄лнэм порат о̄выл ха̄п ва̄рсум. О̄влэ̄т ва̄рнэ ха̄панум ловиньтым о̄щсанум, ань ат пыл номилум ма̄нах ха̄п ам са̄грыгласум. Ва̄рнэ ха̄панум тынаныл яныг, хо̄тпатын ёмас ха̄п э̄ри те, тынэ урыл щар ат номсахтэ̄гыт, та̄ра та ва̄рылтэ̄гыт». 

	Ха̄льӯс районныл касуӈкв ёхталам ма̄хум ма̄гсыл Василий Хоров тот о̄лнэ ха̄пытныл ха̄п такви пēрияс. Ёхталам ма̄хум ла̄всыт: «Ты пора ха̄панув витыт ёмащакв ла̄квēгыт! Ты э̄лыпал та̄ланувт ёх
	таламув порат ха̄панув ха̄п хӯрип ат о̄лсыт, 

	ха̄пыг ла̄вуӈкв ат хо̄йхатасыт. То̄ва ха̄пыт со̄вииг ва̄римат, та̄рвитыӈыт ос сака хӯмплыӈ ха̄пыл ликмыгла̄лвесӯв. Ты порат тай касуӈкв 

	ро̄ви». 

	О̄выл хо̄тал ма̄хум 

	вит тармыл каснэ ма̄
	ныл а̄стуманыл 

	юи-па̄лт ос ма̄ тар
	мыл кассыт. Ё̄ра
	ныл а̄рталан щирыл, акван-пӯхвтым касыл о̄вылтавес. Пēрщин ва̄рмаляныл «Нюл-тахли» намаим о̄лы. Тох пēс йис порат ма̄хма
	нув пēрщисыт, таве тащирыл ты ва̄рсаныл. Тамле касыл мо̄лты о̄выл щёс Русскинский па̄вылт ва̄рыглым 

	о̄лыс. Таима̄гсыл ань тыт Русскинский па̄-вылт касманыл щирыл ма̄хум кассыт. Ла̄гыл 

	нёлыл мо̄т хумитэ 

	ла̄гыл ва̄ӈкыртым ёл-паттуӈкв щар ат ро̄ви. Ка̄таныл мо̄т хум сыспа̄лн акван-пувим ё̄рва̄гыл пēрщуӈкв 

	э̄рыс. Халэ̄нт хотьютэ̄н са̄ртыннув ёл-паттаве, пēрщин ма̄ныл тав та арыгтаптаве.  

	Халанылт каснэ щирыл хо̄н ма̄ныл ёхталан ма̄хум касуӈкв о̄с ла̄вхатсыт. Та̄н халанылт акв ма̄ньлат пыг туп о̄лыс, таима̄гсыл тав о̄лнэ ма̄хманэ ёт куп
	нитнувēг касыс. Мо̄тананэ пуссын та̄рвитыӈнув ма̄хум ёт 

	кассыт. Та̄н тыг пēр-щуӈкв ёхталасыт, халанылт пуссын матыр пēрщин касыл ханищтасыт. Та̄наныл ты пēрщил хащталыг о̄лнэ ма̄т, таима̄гсыл пēрщин порат хо̄н ма̄хум нэ̄мхотьютаныл но̄х ат патыглас. 

	Титыт хо̄тал о̄влэ̄т 

	акв хо̄тпал кассыт. Ту-выл титгыл щар юи-о̄вылт акв ха̄пыл хӯр-мах-хо̄тпа ӯнтым товсыт. Ха̄льӯс районыл ёхталам ма̄хум 

	титгыл каснэ порат акв щёс пувлыст. Хӯрмыл товым ха̄пыл нила щёс хоми ё̄ӈхыгласыт, финишин онтоловит ха̄
	пыт ёхтысыт. 

	Но̄х-патнэ районанув щирыл о̄влэ̄т Нефтеюганский район ла̄ввес. Тав юи-па̄лэ̄т Нижневартовский район, хӯрмит места Сургутский район вистэ. Касыл оигпаме юи-па̄лт каснэ ма̄хум Диплом ос пӯмащипа ла̄тӈыӈ пищмал янытлавēсыт. Ма̄н ма̄хманув халт Валентина Спиридоновна Вьюткина па̄нт телевизорыл ос «За волю к победе» нампа Дипломыл майвес. 

	Ты порат щир ма̄ньлатыӈ хо̄тпат халт тит ня̄врам янытла-весы̄г, ты Ксения Коргополова, тав Урай ӯс командат касыс, тувыл ос Федор Аганджи, тав Нижневартовский районыл ёхталас. 

	Щар яныгпа̄лаг каснэ хо̄тпа Марина Яковлевна Сенгепова, тав Сургутский районт са̄лы о̄ньщим во̄рыт о̄лы.

	Мо̄тынтыг акв та порат, акв та ма̄т тамле пумащ тах о̄с ва̄раве, ка̄сащан ма̄хум пӯмащ ма̄гсыл тув тах ялэ̄н, сунсэ̄н. 

	 

	 

	Александр 

	ВЬЮТКИН

	 
 
