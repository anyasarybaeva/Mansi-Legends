
Ма̄н рӯпитан колувн са̄в ма̄хум ёхталы. Та̄л оигпан э̄лы-па̄лт ос «Малышок» нампа колн ялантан ма̄нь ня̄вра­мак­вет тотыглавēсыт. 
Любовь Констан­тин­ов­на Вынгилева та̄н ётаныл рӯпитас. О̄влэ̄т ма̄ньщи ос ханты мирыг о̄лупса урыл та̄нанылн потыртас, пēс пормасыт ос маснутыт суссылтас. Тувыл сосса мир ёнгы­нутыл ёнгасаӈкве мощ ханищтасанэ.
Андрей Иванович Албин ня̄врамыт ёт тӯщтым йӣвн ла̄кв па̄х­высыт, колканын ӯнтым йӣв-о̄выл тит нупыл хартсыт. А̄гири­щит ос Любовь Константино­вна ёт а̄кань ва̄р­сыт. Ты а̄каняныл юв-тот­саныл. Юн ома­нылн суссылта­саныл. 
Ня̄врамыт ма̄н пал­тув ёхталаӈкве сака ка̄­сащē­гыт. Роттыг ӯнлым ма̄н потранув та хӯнт­лэ̄гыт.

Калерия Супрун 
тēтум потре ма̄ньщи ла̄тӈыг Валентина УЗЕЛЬ хансыстэ
