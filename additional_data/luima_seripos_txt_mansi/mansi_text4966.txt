
Та̄л оигпам порат Ханты-Мансийск ӯст о̄лнэ ма̄хум тӯйт хурит варсыт. Ты касыл 2014 та̄лныл щё̄пита̄лаве. Хотьют щар нё̄тнэ хури ва̄ри, тав но̄х-паты ос мӯйлупсал миве. 
Ань ты порат са̄в хо̄тпа тӯйтныл хурит по̄щгуӈкве ка̄сащасыт. Ӯс котильт «Борис Лосев» нампа ӯщлахтым ма̄т са̄в нё̄тнэ тӯйт утыт тӯщтувēсыт. 
Ты хурит ва̄рнэ ма̄гыс коммунальный службат рӯпитан хо̄тпат та̄н тӯйт акван-атсыт. Ма̄лтып порат атум тӯйт то̄тапыт кӣвырн па̄хвтысаныл. Тӯйт тот сурмыг ēмтыс. Ань ты тӯйт щупатыл са̄всыр нё̄тнэ хурит ма̄хум ты ва̄рсыт. Хотьют ма̄нь ма̄нтыл, хотьют са̄грапсупыл тӯйт хот-осгащлас. Пуссын аквъёт налыман нупыл ат хури ва̄рвес.
Тӯйт хурит нила каснэ щирыл ва̄рвēсыт. Ты ё̄мнэ ос ха̄йтнэ хурит, мо̄йт ос кина матыр хурит ос тӯйтыл ва̄рим ня̄врамыӈ щēмьят. Ты тӯйт хурит жюри-хо̄т-патн сусвēсыт ос но̄х-патум ма̄хум мӯйлуп-сал майвēсыт. 
