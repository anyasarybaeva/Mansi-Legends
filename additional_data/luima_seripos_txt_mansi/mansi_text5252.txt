
Ха̄льӯст о̄лнэ яныгпа̄ла ма̄хум Победа хо̄тал янытлан кастыл музей-колн во̄выглавēсыт. Яныг хо̄тпат школат ханищтахтан а̄гит-пыгыт ёт тот хо̄нтхатыгласыт ос та та̄рвитыӈ порат хумус рӯпитасыт, та урыл потыртасыт. 
Ня̄врамыт та̄нанылн стихыт ловиньтасыт, ма̄ньщи, ханты э̄ргыт э̄ргысыт ос йӣквсыт. Та порат сосса хо̄тпат войнан хумус кēтвēсыт, та  урыл музейт ос нэ̄пак ловиньтан колт рӯпитан нэ̄квет ла̄тыӈ ла̄всыт. То̄нт ма̄хманув ма̄ньщи, ханты маснутыл о̄лсыт ос та̄нки ща̄нь  лāтӈыл туп потыртасыт. Хо̄нтлаӈкве ты маснутыл тох та кēтыглавēсыт, рущ ла̄тыӈ о̄с тот ханищтасыт. Та̄н халанылт са̄в ма̄хум войнат порславēсыт, мощща э̄лумхо̄лас  юв  ёхтыс. 
Ма̄ньщит, хантыт пуссын сымыӈ, ка̄ркам ос нёмса хо̄тпаг о̄лсыт. Юв ёхтуманыл юи-па̄лт э̄лаль са̄лы ӯрим, хӯл алыщлым ос  во̄раим  рӯпитасыт. 
Мария Табун кēтум потыр Людмила Теткина хансыстэ
