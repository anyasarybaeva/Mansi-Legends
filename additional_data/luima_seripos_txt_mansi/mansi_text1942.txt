

	Мощ мо̄лалнув образование ос наука Россия министерство па̄лыл субсидия-олн та̄стувес. 

	Ты олн-нё̄тмил савалап 

	ня̄врамыт о̄лнэ колыл ёвтнэ ма̄гсыл миве.

	Ань ты ёмас тэ̄ла кастыл яныг кӯщаиг о̄лнэ ма̄хум ты нэ̄па-канылт ка̄тпосаныл по̄сты
	саныл. Ты урыл округ кӯщай нэ̄ Наталья Кома
	рова ла̄выс: «Савалап ня̄врамыт о̄лнэ колыл ёвтнэ кастыл федеральный нампа бюджет-олныл 

	41 миллион солко̄ви маим о̄лыс. Ма̄н ань э̄рнэ са̄вит олн о̄ньщēв, та̄н э̄рнэ щирыл холтуӈкв э̄рēгыт.»

	Мирн нё̄тмил ва̄рнэ департамент кӯщай нэ̄ Ирина Уварова ос тох ла̄выс: «Савалап ня̄врамыт о̄лнэ колыл ёвтнэ ма̄гсыл округ бюджетныл 877 миллион солко̄ви майвес. Ты олныл 480 ма̄ньлат хо̄тпа колыл ёвтавет. Округ янытыл пуссын аквъёт 7 со̄тыра 

	са̄вит савалап ня̄врам о̄лы. Ты та̄л сыс 480 ма̄ньлат хо̄тпа колыл 

	тах мивет.»

	 

	Округ кӯщай пресс-службаныл тēтым ля̄ххал ма̄ньщи ла̄тӈыл 

	Александр Вьюткин 

	хансыстэ

	 
