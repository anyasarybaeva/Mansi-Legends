
Ты стихотворение Н.П. Чернякова (Вынгилева) хансыстэ. Тэ̄лы а̄нумн тēтсанэ, тот тамле ла̄тӈыт хансыс: «Галина Рудольфовна, тыныӈ оман такем ёмас хо̄тпа о̄лум, ань мус мӯтраӈ ла̄тӈанэ хӯлъянум. Наӈын Пēс Ва̄щиль хо̄талыл янытлылум, амки хансум э̄рыгсов-ла̄тӈыл мӯйлуптылум».
Ётыл тав ма̄н палтув ёхталамēт, мēн потыртахтасмēн ты стихотворениятэ яныгполь э̄тпост газетан ва̄руӈкве. То̄нт ам омам Аксинья Степановна Мерова - а̄тимыг ēмтум хо̄талэ. Ань тэ̄натэ̄н ка̄стым ты ла̄тӈыт та ловиньтыяны̄н.
Ты стихотворение Н.П. Чернякова (Вынгилева) хансыстэ. Тэ̄лы а̄нумн тēтсанэ, тот тамле ла̄тӈыт хансыс: «Галина Рудольфовна, тыныӈ оман такем ёмас хо̄тпа о̄лум, ань мус мӯтраӈ ла̄тӈанэ хӯлъянум. Наӈын Пēс Ва̄щиль хо̄талыл янытлылум, амки хансум э̄рыгсов-ла̄тӈыл мӯйлуптылум».
Ётыл тав ма̄н палтув ёхталамēт, мēн потыртахтасмēн ты стихотворениятэ яныгполь э̄тпост газетан ва̄руӈкве. То̄нт ам омам Аксинья Степановна Мерова - а̄тимыг ēмтум хо̄талэ. Ань тэ̄натэ̄н ка̄стым ты ла̄тӈыт та ловиньтыяны̄н.
Ищпан о̄йка а̄ги
ла̄вум ла̄тыӈ
Ищпан о̄йка а̄ги-а̄гикве
Ма̄ньщи номткве тавēн э̄рикве,
Ла̄тӈе щар ат ёрувлытэ,
Нэ̄пакн хансым э̄л-тотытэ.
Я̄тил, посыӈ ма̄ньщи нэ̄кве
Яныг ӯсыт о̄лантыкве,
Хосат та̄гыл таве ва̄глум,
О̄лнэ (миннэ) лё̄ӈхе кои ла̄глыл.
Окщинья оматэ ма̄щтыр о̄лыс,
Ма̄н музеювн ёхтала̄лас,
Са̄всыр пормас ва̄руӈкв ха̄сыс,
Ма̄ньлат мир тав ханищта̄лас.
Э̄ква номтэ ёмас о̄лыс,
Потре, ла̄тӈе сохтыг овтыс,
Пēс йис ва̄рмаль тав та ва̄с,
Са̄всыр э̄рнэ потыр потыртас.
Хотитн ма̄н ань ханищтавēв?
По̄ри ла̄тыӈ ул вос ла̄вēв:
Халувт роттыг, со̄ймыг вос о̄лэ̄в-а,
То̄пал ма̄хум ат хӯнтлэ̄в-а.
То̄пал ма̄хум хотыл нэ̄глы?
Та̄н щар охсар хурип лэ̄гыл
Ха̄йтнэ лё̄хрищаныл
хосувлыяныл,
То̄пал ва̄рмаляныл
тӯйтыгпияныл.
Хо̄тпа ха̄сэ̄гыт портуптаӈкве,
Щисгим вēрмēгыт
ро̄ӈхантаӈкве,
Щар туп оссам ня̄врамрищит
Полщит ва̄рим ха̄йтантырищит.
Та̄н ураныл яныг ма̄хум
Ла̄выгласыт тамле ла̄тыӈ:
«Ты кӯняррищит номтаныл
ва̄ти,
Таима̄гыс щисгēгыт (ха̄йтэ̄гыт)
хо̄т-а̄ти,
Та̄н номтаныл – полщиг овтэ̄гыт,
Та̄н потраныл - по̄ри минэ̄гыт.
Тамле ма̄хум э̄лнув ӯрен-а,
Та̄н ляпаныл ул ё̄мыгтэ̄на.
Тамле то̄пал э̄лумхо̄ласыт
Са̄внув мирув портуптасыт,
Па̄выл ёрт хольт ха̄йтантэ̄гыт,
О̄лнэ лылыт сакватэ̄гыт …
Э̄рыг тотнэ пыганува,
Э̄рыг тотнэ а̄гиянува,
На̄нан наска̄ссыг хунь
нёвитасанува,
Наска̄ссыг хунь янмалтасанува.
О̄лум-минам ва̄рмаляквет
Хосат хультсыт йис пораквет,
Та̄кыӈ-номтыӈ ня̄врамаквет
Э̄лаль кинсэ̄гыт о̄лнэ накыт»…
Тамле посыӈ, ёмас ла̄тӈыт,
Яныг ма̄хум койнэ потрыт,
Нотум палыт хӯлыглэ̄гум,
Мӯтраӈ хо̄тпа хунь хо̄нтэ̄гум…
Январь 12 хо̄талт 2013 та̄лт,
Нина ЧЕРНЯКОВА (Вынгилева)
