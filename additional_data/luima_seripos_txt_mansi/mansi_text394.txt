
Китыт та̄л туи порат Ха̄льӯс по̄хыт «Со̄рни сэ̄й» нампа ня̄врамыт ӯщлахтын ма̄ рӯпиты. Ты та̄л хӯрум смена сыс 80 арыгкем ня̄врам тот ӯщлахтасыт. Тамле ӯщлахтын ма̄ «Элаль» нампа предприятие  ва̄рыглы ос а̄гирищит-пыгрищит тув во̄виньтыянэ. Тот Ольга Константиновна Филиппова кӯщаиг о̄лы. Ня̄врамыт хумус ты туи порат ӯщлахтасыт, та урыл таве китыгласлум. 

	Ольга Константиновна 

	тамле ла̄тыӈ ла̄выс:

	– Ма̄н нила та̄л ювле хультум порат Восыӈтӯр па̄выл по̄хат Чуанели ӯщлахтын ма̄т ня̄врамыт о̄выл щёс акван-атыгласанӯв. Тувыл грант-олн ма̄гсыл нэ̄паканув щё̄питаса-нӯв ос Ханты-Мансийск ӯсн кēтсанӯв. Тот касыл щирыл олныл майвесӯв ос Ха̄льӯс по̄хат «Со̄рни сэ̄й» ӯщлахтын ма̄ ӯнт-туӈкве о̄вылтахтасӯв. О̄выл та̄л ня̄враманув ё̄рнколт о̄лсыт. Ты та̄л грант-олныл пувлын-кол ӯнттысӯв, вит айнэ скважинал ва̄рвесӯв. 

	Аквторыг пуссын рӯпа
	та ва̄руӈкве олн ат о̄ньщēв, ты та̄л о̄с тах грант-олн ма̄гсыл нэ̄паканув кēтыянув, э̄рыӈ матыр олныл о̄с тах мивēв. 

	Ань туи порат  «Со̄рни сэ̄й» ӯщлахтын ма̄н 

	Ханты-Мансийск ӯс-ныл, Тэ̄к, Восыӈтӯр, Кульпас, Саранпа̄выл, Шайтанка ос Ха̄льӯс
	ныл ня̄врамыт ёхталасыт.  Ма̄н савалап ня̄врамыт, яныг щēмьят яныгман, нуса тотнэ а̄гирищит-пыгрищит тыг выганӯв. Тӯяг ма̄н район янытыл рӯпитан миркол кӯщаит ёт потыртасӯв, па̄влыӈ ня̄враманыл ма̄н палтув вос кēтыглыяныл. Нэ̄паканув щирыл акв сменат 26 ня̄врам ӯщлахтуӈкве вēрмы-сыт. Тох тыгыл са̄внув ня̄врам ёхталас. 

	Ка̄сыӈ сменат та̄н ма̄ньщи культура урыл потыртавēсыт ос са̄в
	сыр щирыл ёнгал-тавēсыт. Акв смена «спортивныиг» ла̄
	выглавес, мо̄т «экологическииг» ос хӯрмит смена «туристическииг»  намаяслӯв. Во̄рт хот ул вос  тыпēгыт, хумус а̄ращ па̄лтуӈкве ос тот ща̄й па̄йтуӈкве ня̄врамыт ханищтавēсыт. Ос са̄в мо̄т э̄рнэ ва̄рмалит ва̄ӈкве та̄н патсыт. Ма̄н МЧС рӯпитан хо̄тпат, ма̄-вит ӯргалан хо̄тпат тыг во̄виньта̄лсанӯв, та̄н о̄с э̄рнэ тэ̄лат урыл ня̄врамытын потыртасыт. 

	Ма̄ньщи ла̄тыӈ ос культура ва̄нэ ма̄хум ёт ма̄н акваг рӯпитэ̄в. Та̄наныл «Со̄рни сэ̄й» ӯщлахтын ма̄н о̄с во̄виньта̄лыянӯв. Учёный-хо̄тпат ёт ва̄йхатэ̄в. Ты та̄л ма̄н палтув Светлана Алексеевна Попова ёхта
	лас. Ма̄ньщи учёный 

	са̄в та̄л сыс ма̄ньщи культура урыл нэ̄пакыт хансы. Тав   ня̄врамыт ёт рӯпитаӈкве сака ха̄сы. А̄гирищитн-пыг
	рищитын тав ётэ пӯмащ о̄лыс, ёнгил щирыл са̄всыр ребусыт хассыт, спектак
	лит, тӯлыглапыт ва̄-рыгласыт. Светлана Алексеевна туп акв сменан ёхталас. Ня̄врамыт  акваг китыглахтасыт, хунь Светлана Алексеевна о̄с тув ёхталы. Ёнгил щирыл ма̄ньщи культура урыл потыртавēсыт, та̄нанылн тох сака пӯмащ. Ня̄врамытын тыт ӯщлахтуӈкве сака мӯстыс, ань ва̄тихал китыглахтэ̄гыт, хунь о̄с ӯщлахтын ма̄в рӯпитаӈкве о̄вылтахты.  

	Ма̄н тэ̄лы порат о̄с ӯщлахтын сменат ва̄руӈкве таӈхēв. Ань тэ̄нут па̄йтнэ кол ӯнттэ̄в, тэ̄лы ӯщлахтын порат тув ня̄врамыт акван-атыянув. Ма̄н ётув предприятият, школат рӯпитэ̄гыт, ня̄враманыл ос тыг кēтыглаӈкве ка̄сащēгыт. Тыи ма̄гсыл олн ойтуӈкве патэ̄гыт.  Ань ты ва̄рмаль хосыт ты рӯпитэ̄в. 

	 
