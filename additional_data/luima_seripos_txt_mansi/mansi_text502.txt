
Белоярский район Полноват па̄вылт акв ка̄ркам, сэ̄ръёр ма̄ньщи нэ̄ о̄лы, Надежда Ивановна Слинкина, а̄ги о̄парищ наме Хозумова. 
Школат тав ва̄т нупыл нёлолов та̄л рӯпиты, рущ ла̄тыӈ ос литература урок ня̄врамытн ханищты. Тав Саранпа̄вылныл о̄лы, тот самын патыс, 
яныгмас. Школа а̄стламе юи-па̄лт Тобольск ӯсн минас, тот Д.И. Менделеев нампа институтт ханищтахтас. Институт а̄стламе юи-па̄лт Полноват па̄вылн рӯпитаӈкве кēтвес.  
Тот хум ва̄рыс, о̄йкатэ Александр Вячеславович. Кит ня̄врам о̄ньщēг, а̄гитэ̄н Ольга, пыгēн Евгений. Ня̄врамагēн школат ёмащакв ханищтахтасы̄г,школа а̄стламēн порат со̄рни металил майвесы̄г. 
Ма̄нь таквс э̄тпос хо̄тхуйплов хо̄талэ̄т Надежда Ивановна атпан та̄лэ то̄влыс. Намхо̄талэ кастыл тавēн ма̄н са̄в ёмас, сымыӈ ла̄тыӈ ла̄вēв. Пус ка̄т, пус ла̄гыл, со̄тыӈыщ, щуниӈыщ 
вос о̄лы!
 
Хурит Надежда Ивановна э̄щаге ня̄врамыг ёт по̄слым о̄лы.
Рӯт ма̄хманэ
 
