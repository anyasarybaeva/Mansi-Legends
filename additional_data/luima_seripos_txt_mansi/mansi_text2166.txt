

	Во̄ртур э̄тпос 20 хо̄талэ̄т «Торум Маа» нампа музейт «Родовое гнездо Новьюховых» нампа выставка рӯпитаӈкве о̄вылтахтас. Суссылтап  «История семьи в истории страны - след прожитой жизни» нампа проект щирыл щё̄питавес. Тамле выставкат 2008 та̄л па̄сныл музейт ва̄рыглавет. Ты сыс тот Кондиныт, Молдановыт, Садоминыт ос мо̄т ма̄ньщи, ханты ма̄хум рӯтаныл урыл тот потыртавес.

	Ты выставка Наталья Евгеньевна Краснопеева, музейт рӯпитан нэ̄, ва̄рыстэ. Тавēн Тэ̄к па̄вылт 

	о̄лнэ нэ̄г Галина Михайловна Курганова (Новьюхова) ос Елена Леонтьевна 

	Новьюхова нё̄тсы̄г. 

	Новьюховыт ань са̄всыр ма̄т о̄лэ̄гыт, та̄н акв о̄парищ нам кос о̄ньщēгыт, тувыл рӯтыг ат ловиньтахтэ̄гыт. Рӯпитан суссылтапыт Михаил Андреевич ос Екатерина Семёновна Новьюховыг урыл потыр о̄лыс. Тэ̄н Ха̄льӯс район Тэ̄к па̄
	вылт о̄лсы̄г. Новьюхо-выг э̄кваг-о̄йкаг ня̄враманэ̄н ос апыгри
	щанэ̄н наманыл акв яныг нэ̄пакн хасвēсыт. 

	Михаил Андреевич 1898 та̄лт самын 

	патыс. Щēмьянылт тав щар яныг ня̄врамыг о̄лыс. Оматэ хунь а̄ти-мыг ēмтыс, тав а̄тятэ̄н ма̄нь а̄пщирищанэ, йӣгрищанэ янмал-таӈкве нё̄тыс.  Та̄н пуссын янгыг ēмтсыт, туп то̄нт нэ̄ тотыс. 

	Екатерина Семёновна Рябчикова ёт  1939 та̄лт акван-минасы̄г. Аквта та̄лт яныг а̄гитэ̄н 

	Татьяна самын патыс. Тувыл война о̄вылтах-тас, Михаил Андреевич хо̄нтлаӈкве тотвес. Тав Ленинград ӯс вуянтас, тот сапёрыг о̄лыс. 1943 та̄лт сакватавес, акв ла̄глэ хот-яктувес, ты юи-па̄лт юв та кēтвес. То̄нт тав кēр ла̄глыл ва̄рвес, ты  

	ла̄глэ 12 ки
	ла та̄рвитэ о̄лыс. Тамле ла̄глыл ё̄муӈкве хоса ат вēрмыс. 

	О̄йка ма̄щтыр хо̄тпаг 

	о̄лыс, юв ёхтыс, такви
	на̄тэ̄н йӣвныл ла̄гыл 

	ва̄рыс. Тамле ла̄глыл 

	ёмащакв ё̄мыгтас, 

	хӯл алыщ-лаӈкве, во̄раяӈкве о̄с акваг ялантас. Михаил 

	Андреевич ос Екатерина Семёновна нёлолов ня̄врам о̄щсы̄г. Тэ̄н ня̄врама
	нэ̄н пуссын ёмас, 

	ка̄ркам хо̄тпаг янмал
	тасанэ̄н. Яныг а̄гитэ̄н 

	Татьяна 1979 та̄лт а̄ти-мыг ēмтыс, мо̄таныт та̄нки колта̄глыл са̄всыр ма̄т о̄лэ̄гыт. Та̄н наманыл о̄с пуссын яныг нэ̄пакын хансым 

	о̄лэ̄гыт.

	Михаил Андреевич 

	ос Екатерина Семё
	новна а̄гитэ̄н Галина Михайловна ты суссылтап ва̄руӈкве нё̄тыс. Тав суссылтапн са̄всыр пēс хурит, пормасыт, а̄тятэ ма̄глын тагатан по̄санэ мисанэ. Э̄ква такви о̄с сака ма̄щтыр хо̄тпаг 

	о̄лы, са̄сныл а̄ныт, совтыт, па̄йпыт ю̄нтуӈкве сака ха̄сы. Тав ва̄рум 

	пормасанэ округувт, 

	Россия янытыл 

	ос Венгрия хо̄н ма̄н 

	суссылтаӈкве тотыгла
	вēсыт. Ты коныпал э̄ква ханты 

	э̄ргыт э̄ргуӈкве ёмащакве ха̄сы, тав мо̄т 

	нэ̄ хо̄тпат ёт  «А̄с нэ̄» 

	нампа  ансамблит са̄в та̄л э̄рги.  Галина Михайловна такви ща̄ня-ге-а̄щаге урыл тот хоса потыртас.

	Новьюхов колта̄гыл урыл ва̄рим суссылтап сӯкыр э̄тпос 16 хо̄талэ мус «Торум Маа» музей рӯпитаӈкве тах паты. 

	 

	 

	Людмила 

	Теткина
