

	Мо̄лал Наталья Комарова округувт са̄всыр программат хумус рӯпитэ̄гыт, таит уральтан ма̄гыс сапра̄ни ва̄рыглас. Комиссият о̄лнэ кӯщаит 2016 

	та̄лт хӯрум э̄тпос сыс ва̄рим рӯпатат та̄ра-паттысыт ос лю̄ль 

	накыт мӯсхалыг щё̄пи-таӈкве ла̄всаныл.

	То̄нт губернатор нэ̄в тох ла̄выс: «Ва̄т нупыл ат программат халт ва̄т нупыл нила ёмщакв рӯпитэ̄гыт, ос тот бюджет олныт ма̄кыг 

	холтавет. Туп мир пумалтан акв программаныл щирыл ювле хультэ̄гыт. Советский ӯст ань тыг мус пӯльницаныл иӈ та ӯнттыяныл. Ты ӯнттын кол аньмунт уральтавес ос тот лю̄ль ва̄рмалит хо̄нтвēсыт. Ӯст ос 

	районт о̄лнэ ма̄хумн ты кол сака э̄ри, тав 

	график щирыл 

	ӯнттуӈкве вос а̄стлаве».  

	Ань ты тэ̄лат Дмитрий Шаповал, губернатор ва̄ӈын хо̄тпан, э̄рнэ щирыл щё̄питаӈкве ла̄всанэ. Ос Советский район кӯщай ва̄ӈын хум Александр Марушкин ла̄тыӈ ла̄выс, та̄н «дорожная карта» нэ̄пакн хансым тэ̄лат пуссын ва̄рияныл, воссыг юв хультуӈкве ат патэ̄гыт тах.

	Тамара 

	Мерова
