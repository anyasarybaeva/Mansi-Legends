

	А̄с-угорский институтт рӯпитан ма̄ньщи нэ̄т ща̄нь ла̄тӈув ханищтан ос э̄лаль тотнэ ма̄гыс са̄в рӯпитэ̄гыт. Та̄н ань са̄всыр пӯмащ потрыт, мо̄йтыт акван-атыгла̄лсыт, та̄наныл мӯсхалыг ханищтасаныл ос ты та̄л э̄рнэ нэ̄пакыт та̄ратасыт.

	Татьяна Дмитриевна Слинкина венгр учё-ный хум Бернат Мунка
	чи ма̄ньщи ма̄хумныл хансыглам пēс э̄ргыт хо̄нтыс ос та̄наныл «Старинные песни народа манси в записях Б. Мункачи»  намаим нэ̄пак ва̄рыс.  Людмила Николаевна Панченко кит пӯмащ нэ̄пакы̄г щё̄питас, тыи «Краеведение. Дидактический материал» ос «Фольклорные праздники в школе». Светлана Алексеевна Герасимова 

	школат китыт классыт ханищтахтан ня̄вра
	мыт ма̄гыс ма̄ньщи 

	тест-ло̄псыт щё̄питас. Тувыл Мария Владимировна Кумаева ёмас рӯпата ва̄рыс, ты о̄вылтыт ам таве мощ китыгласлум. Э̄лаль тав потре ловиньтэлы̄н. 

	– Ма̄н ты институтт ань са̄всыр научный рӯпатат ва̄рēв. Ма̄ньщи ла̄тӈыл хансым потрыт ёл-хансыянӯв ос тувыл  э̄рнэ нэ̄пакыт та̄ратэ̄в. Лӯтпа э̄тпост акв 

	йильпи нэ̄пакум та̄-ратавес, рущ щирыл тав  «Сказки, песни, загадки народа манси (фольклорный сборник)» намаим о̄лы. 

	Ам лов арыгкēм та̄л ма̄ньщи мо̄йтыт, пот-рыт, э̄ргыт, а̄мщит ёл-хансыгласум. Ань 

	тахольт та̄н нэ̄пакыг 

	та ēмтсыт. Тот яныгпа̄-ла хо̄тпаныл акван-атум потрыт наманыл тув хассанум, хурия
	ныл тув ва̄рсанум. Тувыл хо̄т самын патсыт, 

	хоты па̄вылт о̄лэ̄гыт, 

	маныр щēмья о̄ньщē
	гыт – пуссын тув хӯлтсанум. 

	– Наӈ ань са̄всыр па̄влыӈ ма̄т яласэ̄гын, ла̄вēн, са̄в хо̄тпа ма̄нь-щи ла̄тӈыл потыртэ̄-гыт? 

	– Ам ты потрыт, 

	мо̄йтыт, э̄ргыт яныгпа̄-лаг о̄лнэ ма̄хумныл хансыгла̄лсанум, та̄н пуссын ща̄нь ла̄тӈыл ёмщакв потыртэ̄гыт. Тыи Кēрасколыӈъя па̄вылт о̄лнэ ма̄хмыт, тувыл Хулюмсӯнтыт о̄лнэ ма̄ньщит. То̄ват 

	ань а̄тимыг ēмтсыт, потраныл ань туп ты нэ̄пакыт хультэ̄гыт 

	тах.

	Мо̄т кит нэ̄пакыг ам 5 классыт ханищтахтан ня̄врамыт ма̄гыс щё̄питасагум, тыи «Мансийский язык. 5 класс. Дидактический материал» ос «Мансийский язык. 5 класс.Проверочные работы».  Тэ̄натэ̄н а̄нумн 

	Валентина Николаевна Соловар ва̄руӈкве нё̄тыс, тавēн пӯмащипа ла̄вēгум.  Тав о̄влэ̄т 

	такви акв тамле ханты ла̄тӈыл хансым нэ̄па-кыг щё̄питас ос та̄
	ратас. Ты нэ̄пакыт ишколат ханищтахтын а̄гирищитн-пыгрищитн э̄рмыглэ̄гыт тах. Соссаӈ ма̄хум ла̄тӈыг та̄н вос пӯмщалэ̄гыт, вос ханищтэ̄гыт. 

	– Йильпииг та̄ратан ма̄ньщи потрыт манхурип шрифтыл, графи-кал хансым о̄лэ̄гыт, ловиньтан порат та̄н ёмщакв торгамтавет ман а̄ти? 

	– Ма̄н потрыт пуссын PT Serif шрифт щирыл хассанӯв, ла̄тӈыт ёмщакв торгамтан ма̄гыс хоса суит ман ва̄ти суит пуссын уральтым о̄щсанӯв. Тувыл лӯсум ма̄ньщиянув та̄нки 

	хольт ла̄тӈаныл ля̄-галыяныл, ам та̄н щиранылт потраныл 

	хультуптасанум. Ты коныпал нэ̄пакыт ёл-хансым потрыт ам 

	турсуяныл диктофо-нын хансым о̄ньщия-нум. Та̄наныл пуссын институтувт о̄лнэ 

	архивын мисанум. Вēк ётыл диск ва̄рēв тах ос потрыт ма̄хумн хӯнтамлаӈкве вēрма-вет. Ты мо̄т я̄нас 

	рӯпата. 

	– Ос ты нэ̄пакыт ма̄хманув хо̄т выганыл, та̄н хо̄т тыналавет ман а̄ти?

	– Ма̄н ань нэ̄пакыт школан, библиотекан мыганув тах. Ос ты 

	э̄лы-па̄лт тот рӯпитан хо̄тпат ма̄н институтувн пищма вос 

	кēтэ̄гыт ос манах 

	нэ̄пак э̄ри вос во̄вēгыт. Таи лю̄ль, та̄н мощща (250 са̄вит) тиражил 

	туп та̄ратавēсыт. Ты рӯпатав ма̄н гоззаказ щирыл ва̄рилӯв. Ман тамле рӯпата ва̄руӈкве округ образование ос ма̄ньлат ма̄хум тэ̄лат департамент па̄лыл  ла̄ввесӯв ос нэ̄пак та̄ратан ма̄гыс олныл майлувесӯв.

	Ань ты нэ̄пакум ва̄рнэ порат ам ётум 

	рӯпитан хо̄тпатын пӯмащипа ла̄тыӈ кē-тэ̄гум. Та̄н а̄нумн 

	пēс потрыт, мо̄йтыт 

	тахольт мо̄йтыгласыт. Тувыл ка̄тыл по̄слын хо̄тпа хури по̄слыс ос 

	э̄рнэ таблицат тув 

	ва̄рыс. 

	– Мария Владимировна, ма̄н наӈын ос яныг пӯмащипа ла̄вēв. Ма̄нки ща̄нь ла̄тыӈкēв э̄лаль тотнэн ма̄гыс номтыӈыщ э̄лаль иӈ са̄в рӯпитэ̄н. 

	 

	Тамара Мерова 
