

	Рēтыӈ ю̄свой э̄тпос оигпанэ порат округ янытыл ма̄ньщи мир Ха̄льӯс районын атхатаӈкв та патсыт. Са̄в мир Саранпа̄вылн, Ло̄пмусн ос Кульпасн ёхтысыт. Та̄н ёсал каснэ ва̄рмальн ёхталасыт, ма̄ньщи хумиюв Андрей Яковлевич Хатанев ка̄сталан щирыл тав ты ва̄рыглаве. Ты та̄л «Лыжнёй Андрея» са̄тытыг ты минас.

	Андрей Яковлевич о̄лме порат ёмас, ка̄ркам ос акваг ощхуль ва̄рнэ хумыг о̄лыс. Тащирыл тав нотпаӈ ма̄хум потыртэ̄гыт. Ня̄врамыт ань тав урēт о̄с ёмщаквēг ва̄гыт. Хӯрум па̄выл халт ёсал ё̄мнэ ма̄хум ка̄сыӈ та̄л ты са̄вмēгыт. То̄ват ка̄сыӈ та̄л яласэ̄гыт. Ань Саранпа̄выл ос Кульпас ма̄хманув нэ̄мхоталь юв ат хультэ̄гыт, ня̄враманыл о̄с ка̄ркамыг ха̄йтэ̄гыт. (Ёсал ха̄йтнэ пӯмащ урыл мо̄тыт газетат ловиньтэ̄н).

	 

	Александр ВЬЮТКИН  
