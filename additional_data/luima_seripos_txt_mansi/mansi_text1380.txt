
Мо̄лалнув Нефтеюганск ӯсн ялмум порат ма̄н акв йильпи ӯнттым колн тотыглавесӯв. Ты кол «о̄выл арендный колыг» ла̄ваве. Тот хӯрумхуйплов ханищтан хо̄тпат туманнēлмыл майвēсыт.  Та̄нанылн туманнēлмыт округ губернатор Наталья Комарова ос Ипотечный агентстват рӯпитан кӯщай хум Евгений Чепель мисыт.Округт ты кол акв йильпи программа щирыл ӯнттувес. Тав «Проект по развитию рынка доступного арендного жилья» намаим о̄лы, ос 2012 та̄лт рӯпитаӈкве о̄вылтавес. Ты программа щирыл лēккарыт, ня̄врамыт ханищтан ма̄хум ос полицият рӯпитан хо̄тпат о̄лнэ кол молях миӈкве патавет. Колыт са̄всыр компаниятн ӯнттавет ос тувыл Ипотечный агентство па̄лыл ёвтавет. Таи ма̄гыс округ бюджетныл олн та̄ставе.  Ипотечный агентство ты колыт аквтох э̄рнэ пормасыл ёвтыянэ. Тув щалтнэ ма̄хумн пасаныт, уласыт, шкап манос диван ёвтуӈкве ат э̄ри. Та̄н туп тот о̄лнэ̄ныл сыс ка̄сыӈ э̄тпос округн олн ойтуӈкве патэ̄гыт. Акв па̄лэ щēмьят та̄нки ойтэ̄гыт, мо̄т па̄лэ рӯпитан ма̄ныл аренда олн ойты. 

	Евгений Чепель э̄лаль таи потыртас: « Ань ты арендный колт 94 са̄всыр колнакыӈ колыт ма̄хумн майвēсыт. Та̄н пуссын са̄всыр ойтнэ тын о̄ньщēгыт, тув ловиньтаве: кол манах колнак о̄ньщи, хоты лю̄лит этажит тав о̄лы, пēс манос йильпи пормасыл ёвтвес. Тувыл ма̄хумн  таи ёмас, та̄н тот пропискал ва̄равет. То̄нт та̄н та̄нки ма̄гсыланыл э̄рнэ справкат щё̄питаӈкве вēрмēгыт, ӯс па̄лыл нё̄тмилыл о̄с ва̄равет,  пусмалтахтуӈкве манос ӯщлахтуӈкве путёвкал мивет.

	Ты колт акв колнак о̄щнэ квартира ма̄гыс хо̄тпат ка̄сыӈ э̄тпос 15 со̄тыра солко̄ви ойтуӈкве патэ̄гыт. Тамле колыт янытаныл 30 са̄виткем квадратный мēтра. Хӯрум колнакыӈ кол ма̄гыс, та̄н 80 са̄вит мēтра о̄ньщēгыт, ма̄хум 30 со̄тыра солко̄ви ойтуӈкве патэ̄гыт тах. Ты коныпал колт на̄йпос ос турпат энергосберегающий ёмас утыл ва̄рвēсыт. Та щирыл «коммунальный оплата», тыи со̄сантым вит, холтым на̄йпос, рēг ос мо̄т утыт ма̄гыс ойтнэ олн са̄в ат атхаты. Тот щēмьят та̄нки я̄нас ойтхатэ̄гыт. 

	Ты йильпи о̄лнэ колыт по̄хат садикыт, 

	школа, са̄всыр ла̄пкат, аптека, пусмалтан ко
	лыт ӯнттым о̄лэ̄гыт.

	Автобусыт ва̄тихал вос ялантэ̄гыт, ты тэ̄лат о̄вылтыт ань ӯсыӈ кӯщаит мӯсхалыг номсахтэ̄гыт ». 

	Ма̄н туманнēлмыл маим хо̄тпат ёт потыртасӯв. Та̄н пуссын мо̄т ма̄ныл тыг ёхтумыт. Са̄выӈпа̄лэ Башкирияныл, Марий Эл ма̄ныл о̄лэ̄гыт. О̄выл туманнēлмыл Чулпан Гиззатуллина майвес. Тав колэ̄т ма̄хум акван-атыглавēсыт. Нэ̄ мо̄лалнув Башкирияныл ёхтыс, тыт нила номер школат логопедыг рӯпиты. 

	Фарида Шурихина о̄йкатэ̄нтыл Челябинский областьныл тыг ёхтысы̄г. Тав нёлолов школат биология ос химия урокыг мыг. Тыг мо̄лалнув а̄гитэ ёхтыс, тав Уфа ӯст ма̄-во̄й но̄х-винэ институт а̄стлас ос тыг рӯпитаӈкве ёхтыс. Ань пуссын Нефтею-ганскын о̄лмыгтасыт. Ты э̄лы-па̄лт та̄нки о̄лнэ 

	кол киссыт, колыӈ кӯщаитн та̄нки ойтхатасыт. Тувыл тахольт молях о̄лнэ колыл майвēсыт, ань пуссын хот-ща̄гтым о̄лэ̄гыт. 

	Наталья Комарова ла̄выс: «На̄н школатт ня̄врамыт номтыӈыг ханищтыяны̄н, ма̄н на̄-нан яныг пӯмащипа ла̄тыӈ ла̄вēв. На̄н ань

	тыт э̄лаль ёмащакв рӯпитасын, округ па̄-лыл тынта̄лнув колыт ӯнттэ̄в». 

	Тамле колыт э̄лаль ӯнттуӈкве патавет. Мощēртыт Сургутт ос акв тамле 170 квартираӈ кол, Ханты-Мансийскат 90 квартираӈ кол ты а̄стлавēг. Ань Сургут ӯст  260 квартираӈ кол ӯнттуӈкве о̄вылтавес. 2015 та̄лт ма̄хум тув о̄лмыгтэ̄гыт. Колыл маим хо̄тпат ла̄вēгыт, ты программа школатт, пӯльницатт рӯпитан хо̄тпатытн сака э̄ри. Ня̄врамыт ханищ
	таӈкве, ма̄хум пус-малтаӈкве мощща 

	хо̄тпа ка̄сащи. Ёмас 

	о̄лнэ колыл та̄ра ке мивет, то̄нт са̄внув хо̄тпа 

	ты рӯпатан ханищ-тахтуӈкв патнувыт. Тав 

	кос мо̄т ма̄ныл ма̄хум тыг сака ул вос ёхтынувыт. 

	Тамара 

	Мерова

	 
