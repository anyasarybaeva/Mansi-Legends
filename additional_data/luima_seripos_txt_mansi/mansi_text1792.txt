
Ты э̄тпос округ Дума депутат ма̄хум акван-атхатыгласыт. О̄влэ̄т та̄н ёмащакв рӯпитан хо̄тпат янытласаныл. Та ма̄хум халт ма̄н ма̄ньщи хо̄тпав янытлан нэ̄пакыл майвес, ты Валентина Селиверстовна Иванова (Садомина). 

	Тувыл та̄н яныг кӯщаяныл Борис Хохряков депутатыт ва̄рум рӯпатаныл урыл потыртас. Та̄н 2014 та̄л сыс 120 са̄всыр са̄ккон пирмайтасыт. 21 – ты щар йильпи са̄кконыт, 99 са̄кконытн - та̄н матыр йильпи ла̄тыӈ хассыт. Думат нила комитет рӯпиты, та̄н пуссын я̄нас рӯпата ва̄рēгыт. 

	Ос соссаӈ мир ма̄гыс 

	Ассамблея са̄кконыт хансы. 

	Таквсы та̄н йильпи округ кӯщай пēрияӈкв тах патэ̄гыт. Ос ань рӯпитан кӯщай нэ̄ 

	урыл Борис Сергеевич Хохряков ла̄выс, На
	талья Комарова рӯпи-танэ̄тэ сыс рӯпататэ ёмащакв ва̄ритэ. Ань округувт мир ёмащаквнув о̄луӈкв патыс, ма̄хум са̄всыр щирыл нё̄тавет. Мо̄лты та̄лт 27 со̄тыра 700 ня̄врам 

	самын патыс, 

	Ос ты урыл потыртаме порат тав ханты мир ма̄нь потыр-охсатэ потыртастэ, пēс порат ханты ма̄хум ла̄выгламыт: «Ювле 

	акваг а̄ӈквата̄лым, 

	э̄лаль сака ат лаквē-гын». 

	Ты сапра̄ниянылт депутат-хо̄тпат округ бюджет-олнанэ мощ но̄х-нё̄тсаныл, арыг 6 млрд. солко̄ви тув та̄стысыт. Ань та̄ра-патыс, акв та̄л сыс округув 193 млрд. солко̄ви о̄ньщи, ос тыгыл са̄внув олн холты – 201 млрд. солко̄ви, 7 млрд. – тыса̄вит олн ат то̄вылхаты.

	Ос а̄гмыӈ-мосыӈ хо̄тпат ӯргалан са̄ккон тамле йильпи ла̄тӈыл хасвес – ё̄мыгтаӈкв ат вēрмын хо̄тпат,  коляскал яласан хо̄тпат та̄н ань мо̄т о̄лнэ колыл миӈкв патавет. Хотьют са̄внакпа 

	колт те о̄лы, ос тавēн 

	кон ква̄луӈкв те та̄рвитыӈ, тав о̄выл этажт о̄лнэ колыл тах миве.

	Валентина Васильева
