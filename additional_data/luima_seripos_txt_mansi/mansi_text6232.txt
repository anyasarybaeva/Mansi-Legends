
Ам я̄тил щēмьям,
Наӈ о̄вылтыт ам потыртэ̄гум.
Наӈ ла̄вēгын: «Щēмья – ты маныр?»
Хӯнтлэн, ат те  ва̄глын!
Э̄лаль миннэ̄м порат, ос марщюмыг те паты,
Самагум лап-пантыягум, я̄тил колквем ка̄салэ̄гум.
Тот оматем ос а̄тям ка̄сыӈ хо̄тал о̄лэ̄г, 
Юн ва̄рнэ са̄всыр тэ̄ла ва̄рēг.  
Юв ёхтын порам мощēртн ты паты!
А̄тям ёт ам хӯлкве пувуӈкв минэ̄гум,
Оматем ёт пил ва̄туӈкв во̄рквēн ха̄йтэ̄гум.
Ты я̄тил ма̄кве – щēмьяг ла̄ваве!
Тыт нэ̄мхуньт марщюмыг ат о̄лыглы,
Ка̄сыӈ посыӈ хо̄тал юртыӈыщ ос
Со̄т ёт но̄х-са̄йкалаӈкве, 
Ка̄сыӈ хо̄тал ка̄сащēгум.
Ты ёмас ма̄кве 
Щēмьяг ла̄ваве!
 
