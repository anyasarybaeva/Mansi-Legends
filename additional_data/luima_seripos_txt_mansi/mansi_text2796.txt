
Ты э̄тпос лов хо̄талт Югорск ӯс котильт ёнгын ос йӣквнэ кан ва̄рыглавес, соссаӈ ма̄хманув Ӯринэ̄ква хо̄тал янытласыт. 

	Ты э̄лы-па̄л та̄лт Ӯринэ̄ква хо̄тал аквписыг Югорск ӯс по̄хат 

	о̄лнэ «Сӯйва̄т па̄выл» нампа музейт ва̄рыглавес. 

	Ты тӯяг о̄с кос тот ва̄руӈкв тахсыт, мощнув ат а̄ртмыс «Сӯйва̄т па̄выл» музей 

	кант ва̄рыглан ма̄на-ныл тыкос ёмщаквег 

	щё̄питыгласаныл, тэ̄лы 

	сыс патыглан тӯйтаныл ла̄кква туйсаныл. Э̄тпос о̄вылтахтам аквписыг ма̄лтыпыг, хо̄-талыӈ хо̄талыг о̄лсыт. Таима̄гсыл «Сӯйва̄т па̄выл» канэ тӯйт витыл лап-а̄маравес. Та пēнтсыл ты Ӯринэ̄ква янытлан хо̄тал ӯс котильн ты ва̄нтлуптавес. 

	Пēс ма̄ньщит ла̄выгласыт, Ӯринэ̄ква таквсы мо̄ртым ма̄н миннэ̄тэ э̄лы-па̄лт ла̄ви: «Тӯяг ам ёхтынэм кастыл а̄гиӈ-пыгыӈ са̄в а̄па вос нёвитаве, ам э̄лы ма̄ныл тыг ёхтынэм 

	порат сака ва̄гтал патэ̄гум, по̄лявем, са̄п анят ощща ла̄гылри-щагум толтыглыягум». Ты ёмас ла̄тӈанэ 

	ла̄внэ̄тэ ма̄гсыл Ӯри
	нэ̄ква ты янытлаве. 

	Тот о̄лнэ ма̄ньщи ма̄хманув акв палатка тӯщтым о̄щсыт. Та̄н палтаныл ёхталам ма̄хум атыӈ тэ̄нутыл, па̄йтым щёпыр исмитыл, нё̄влил, со̄ла
	матыл, са̄всыр пилыл ос та̄нти щаритам ка̄миньт ня̄нил тыттысаныл. Ты пуссын Югорск ӯст о̄лнэ соссаӈ мир ёт рупитан «Югра лылыеп» нампа колыӈ ма̄хум щё̄пита̄лсыт. Та кол тармыл кӯщаиг ма̄ньщи нэ̄ Альбина 

	Петровна Багаева о̄лы.

	Концертаныл пӯма-щиг о̄лыс. Са̄в ма̄ньщи суссылтап такталавес. «Пищ-пищ» нампа пēс ма̄ньщи мо̄йт ня̄врамытын суссылтавес. 

	Ялпыӈ хо̄талн ёхталам мир пуссын ёмас номтыл ла̄кква-миныгласыт. Ка̄сащан хо̄тпат ма̄гсыл каснэ ма̄т щё̄пита̄лвēсыт. Та̄ксарнувег о̄лнэ ма̄ньлат а̄гит-пыгыт сун ӯлтта поргысыт. Ма̄ньнув ня̄врамыт оc сома тӯщтым йӣв нумпа̄лн тēр ла̄кв па̄хвтысыт, нэ̄мхотьют ва̄гтaлыг ат о̄лыс. 

	Каснэ юи-па̄лт ня̄вра
	мыт аквта ма̄т ма̄нь мӯйлупсал мӯйлуптавēсыт. Хотьют хумус вēрмыс ос 

	ха̄сыс, тох та касыс. 

	Щар э̄лыл Екатеринбург ӯсныл «ХурАл» нампа ма̄ньщи 

	ос ханты ла̄тӈыл 

	э̄ргын мӯй ма̄хум 

	ёхталасыт. Та̄нанылн Югорск ӯст ва̄рыглым ялпыӈ хо̄тал сака 

	мӯстыс. 

	 

	Александр 

	ВЬЮТКИН
