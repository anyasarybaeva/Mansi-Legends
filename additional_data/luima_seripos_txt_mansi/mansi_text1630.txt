

	Ва̄т са̄грапнал э̄тпост Сургут ӯст финно-угор ма̄хманув акван-атхатыгласыт. Та порат тот ам акв ханты нэ̄ ёт хо̄нтхатыгласум, наме Татьяна Семёновна 

	Уколова. Сустēмт, тав 

	татем ма̄щтыр нэ̄, 

	матаре щаквщим та ӯнлахо̄лы. Тав палтэ ро̄влахтасум, китыг-лахтасум, хотыл о̄лы, манаре тыт ма̄щтырлы. На̄н ань э̄лаль Татьяна Семёновна потре ловиньтэлы̄н.

	– Ам Аган па̄вылт о̄лэ̄гум, а̄ги о̄парищ намум Казамкина. Тыт ам ань са̄сныл хусапсов ю̄нтэ̄гум, тув тах матыр пинуӈкве ро̄ви, ханты ла̄тӈыл кутшумыг ла̄ваве. Ня̄лы, а̄нысан ос мо̄т са̄всыр пормасыт ва̄руӈкве ха̄сэ̄гум. Ма̄н, ня̄врамыг о̄лмувт, ма̄ньта̄гыл акваг ма
	тыр ва̄рсӯв, ма̄щтыр-ласӯв. Оманувн-а̄тя
	нувн нё̄тым, ханищтах-тасӯв. Па̄йпыт, совтыт ю̄нтсӯв. Ты рӯпата ам сака э̄руптылум, матыр ю̄нтуӈкве а̄нумн нэ̄мат та̄рвит а̄ти.

	Ам 1959 та̄лт самын патсум. Акв пыг о̄ньщигласум, а̄тимыг ēмтыс. О̄йкам ня̄вра-манэ о̄лэ̄гыт. Омам 

	наме Екатерина Алек
	сеевна, а̄тям Семён Ильич. О̄парищ нам 

	щирыл тэ̄н сас Казамкинаг о̄лсы̄г. Ам хӯрум яга̄ги о̄ньщēгум – кит увщиягум Варъёган па̄вылт о̄лэ̄г, акв ос Радужный ӯст о̄лы. 

	Татьяна Семёновна ма̄щтыр нэ̄, тав «Мастер народных художественных промыслов Югры» намыл маим 

	о̄лы. Хо̄тпа нупыл 

	сымыӈ э̄лумхо̄лас, ощхуль ва̄рнэ нэ̄. Матыр пӯмыщ ла̄тыӈ ля̄галы, тувыл та мовиньты. Ты я̄тил нэ̄кве пуста̄гыл вос о̄лы, ос са̄в ёмас пормас 

	вос ва̄ри, вос ма̄щ-тырлы.

	 

	Светлана 

	Ромбандеева

	 
