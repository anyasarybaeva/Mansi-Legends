

	Нэ̄ хо̄тпат янытлан хо̄тал о̄лум кастыл ма̄н ӯсувт са̄в пӯмыщ суссылтап ва̄рыглавес. Акв суссылтап «Ма̄-вит ос э̄лмхолас» нампа музейт о̄лыс, рущ ла̄тӈыл тамле намыл пинвес – «Цветы. Камни. Горы».

	Ты музейт рӯпитан ма̄хум Нё̄ранув нупыл тув порат ялсыт. Са̄в а̄хвтас тот атмыт. Я̄трия, Лопсия, Ма̄нья, Сӯкыръя, Пуйва, Улитимья ос Тагт я̄ хосыт яласамыт. То̄ва ма̄т та̄н сака нё̄тнэ ос тыныӈ а̄хвтасыт хо̄нтсыт. 

	Та ма̄хум халт са̄всыр учёный хо̄тпат о̄лсыт, акв э̄ква биологыг о̄лы, тав хорамыӈ лӯпта ханищтым та̄н ётаныл ялыс. Тав са̄в пӯмыщ хури ва̄рыс. Ань ты выставкат тав такви по̄слум хуриянэ суссылтасанэ ос ла̄выс, «красный книган» хансым са̄в лӯпта тав Нё̄ранувт хо̄нтыс.

	 

	Валентина Васильева

	 
