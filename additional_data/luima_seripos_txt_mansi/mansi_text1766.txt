
Тув палыт ня̄врамыт ӯщлахтын тэ̄ланыл щирыл кӯщаиг о̄лнэ ма̄хум округ мирколт сапра̄ни ва̄рыгласыт. Та̄н халанылт щар яныг кӯщаиг Алексей Андреевич Путин о̄лыс, тав округ губернатор ва̄ӈын хо̄тпаг рӯпиты.

	Сапра̄нияныл округ янытыл телевизор хосыт аквторыг потыртан щирыл ва̄рыглавес. 

	Тамле ва̄рмаль рущ ла̄тӈыл «видеоконференцияг» ла̄ваве. Ка̄сыӈ кӯщай хо̄тпа такви рӯпитан ма̄тэ̄т ня̄вра-мыт ӯщлахтын ма̄гыс маныр рӯпата ва̄рыс, 

	та урыл потыртас. 

	О̄влэ̄т Снежана Александровна Возняк потыртас. Тав ма̄ньлат 

	мир департамент колт кӯщай ва̄ӈын нэ̄г рӯ-питы. Тав ла̄выс: «Ты ёхтын тув сыс Россия ма̄ныл мо̄т хо̄н ма̄н 538 ня̄врам ӯщлахтын ма̄гсыл тах тотыглавет. Са̄выӈпа̄лэ Болгария хо̄н ма̄т ня̄врамыт ӯщлахтаӈкв патэ̄гыт. Пуссын аквъёт 450 ня̄врам тах ӯщлахты. Ня̄врамыт тув тотыглан ма̄гсыл э̄рнэ договор-нэ̄пакыт хансым о̄лэ̄гыт. Ос Россия янытыл ня̄врамыт иӈ хӯрум ӯщлахтын са̄в
	сыр ма̄н тотыглавет.  Владивосток ӯсн «Океан» нампа ма̄н нёлса̄т нупыл тит ня̄врам тув тотаве. Тувыл «Орлёнок» Туапсе ӯсн са̄тлов ня̄врам тах тотаве. Ня̄врамыт ӯщлахтын хӯрмит ма̄ «Центр 

	смен» намыл пиным о̄лы. Тав Краснодар по̄хат о̄лы. Тот ос са̄т-лов ня̄врам ӯщлах
	таӈкв паты». 

	Та юи-па̄лт Алексей Петрович Варлаков потыртас. Тав ма̄ньлат ма̄хум ёт рӯпитан 

	департамент тармыл 

	кӯщаиг о̄лы. Тав ла̄выс: «Округув янытыл ӯщлахтынэ̄ныл сыс рӯпитаӈкв тахнэ ня̄в-рам са̄в. Пуссын аквъёт 14-18 та̄л яныт 10 со̄тыра 32 ма̄ньлат хо̄тпа рӯпитан щирыл ка̄сащан нэ̄пакыт хасылтасыт. Тув сыс та̄н йӣвыт ӯнттуӈкв ос са̄всыр оспаӈ лӯптал ӯс хорамтаӈкв патэ̄
	гыт. Яныгнув ня̄врамыт ӯсыт ос па̄влыт янытыл мори хуйгалан порс атуӈкв патэ̄гыт. Ты тит рӯпатаг щар са̄в ня̄врам ва̄руӈкв патэ̄гыт. Мо̄тананыл ос мо̄т са̄всыр ма̄нь рӯ
	пата тах ва̄рēгыт». 

	Тувыл мир пусмалтан департамент колт ва̄ӈын кӯщаиг рӯпитан нэ̄ Тамара Давыдовна Овечкина ва̄рнэ рӯпатаныл урыл ма̄
	хумн потыртас. Тав ла̄выс: «Ты та̄л округув янытыл акв со̄тыра ва̄т нупыл ат са̄всыр а̄гм пусмалтан лēккар рӯпитаӈкв паты. Та̄н палтыланыл ва̄т нупыл акв со̄тыра арыгтем ня̄врам суссылтахтын щирыл хасылтым о̄лы. Тувыл 257 савалап ня̄врам алы ма̄н яныг ща̄рщ ва̄тан пусмал
	тахтын ма̄гсыл тота
	вет. 

	Клещевой энцефалит нампа а̄гм о̄щнэ тēрыӈхомлахытн ня̄в-рамыт ул вос то̄вма-савет, ӯщлахтын ма̄т ляпа во̄рыӈ ма̄наныл тӯяг тэ̄рпил расгал
	таӈкв патавет. Тэ̄рпи расгалтан рӯпата 

	лӯпта э̄тпос о̄вылтах
	тын порат ва̄раве. Радужный ӯс, Белоярский ос Ха̄льӯс район ма̄на-ныл тэ̄рпил расгал
	таӈкв ат патавет.  

	Ня̄врамыт клеще
	вой энцефалит а̄гм 

	о̄щнэ тēрыӈхомлахытн 

	то̄вмасын юи-па̄лт а̄гмыл ул вос ēмтэ̄гыт, тэ̄рпи ёвтнэ ма̄гыс

	16 млн. 554 со̄тыра 

	солко̄ви холтвес. Ань 

	ты ёвтнэ тэ̄рпиянув округ янытыл тēта
	вет».

	Та юи-па̄лт полицият ос на̄й харыгтан ма̄т рӯпитан хо̄тпаг потыртасы̄г, тэ̄н ла̄в-сы̄г: «Ты ёхтын тув 

	кастыл ма̄н иӈ щё̄пи
	тахтэ̄в. На̄й харыгтан ма̄хум ань ня̄врамыт ӯщлахтын ма̄т о̄лнэ 

	коланыл уральтыяныл. На̄й тēр ква̄лганыл ёмащакв щё̄питым вос о̄лэ̄гыт, кон-ква̄лнэ 

	ма̄тэ ос со̄пасыг о̄лнэ а̄вит са̄всыр пормасыл лап ул вос ӯнтталавет. Тыи пуссын ураль
	таве». 

	Ня̄врамыт ӯщлахтын ма̄н минмыгтанэ̄ныл э̄лы-па̄лт кӯщаиг о̄лнэ ма̄хум о̄с тах акван-атхатыглэ̄гыт. 

	 

	 

	Александр 

	ВЬЮТКИН

	 
