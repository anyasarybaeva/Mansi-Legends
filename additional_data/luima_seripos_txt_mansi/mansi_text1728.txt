

	Ты та̄л Югра ма̄т пēс колытт о̄лнэ ма̄хум йильпи колыл миӈкве патавет. Ты урыл Геннадий Бухтин, округ губернатор ва̄ӈын хум, мирколт сапра̄ни о̄лум 

	порат ла̄выс. Ос ты ма̄хум то̄нт йильпи колыл мивет, хотьют коланыл 2012 та̄л мус щар пēсыг хасвēсыт.

	Ты ва̄рмаль ань округ кӯщай Наталья Комарова та̄кыщ уральтым о̄ньщитэ. Ма̄хум ма̄гыс тыи щар та̄рвитыӈ ва̄рмаль, тыт о̄лнэ мир кӯщай нэ̄ ёт хо̄нтхатыгланэ̄ныл порат, 

	таве ты урыл о̄сэва̄тал акваг 

	китыглыяныл. Округувт пуссын аквъёт 5 со̄тыра са̄виткем хо̄тпа тамле лю̄ль колытт о̄лэ̄гыт. 

	Ты программа хосыт 65 со̄тыра са̄вит квадратный метра о̄лнэ кол ӯнттуӈкве э̄ри. Ты тэ̄ла ма̄гыс 2015 та̄лт 1 миллиард 710 миллион солко̄ви тах холтаве. Кӯщай хум ла̄выс, са̄выӈпа̄лэ ма̄хум ты та̄л йильпи колн тах ва̄нтлэ̄гыт. 

	Ты ва̄рмаль 2017 та̄л мус рӯпитаӈкве паты. Ань хӯрум та̄лн 4 миллиард 465 миллион солко̄ви та̄стувес, ты та̄лытт сыс пēс колытт о̄лнэ ма̄хум пуссын йильпи колыл 

	тах мивет. Са̄выӈпа̄лэ олныт округ бюджетныл холтавет, мо̄т охсатэ ос Федеральный ЖКХ 

	фондыл миве.

	Округ губернатор пресс-службатэ кēтум ля̄ххал ма̄ньщи ла̄тӈыг Николай МЕРОВ хансыстэ.

	 
