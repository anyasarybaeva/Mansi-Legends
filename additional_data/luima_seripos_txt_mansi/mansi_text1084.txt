
Ха̄льӯс район Саранпа̄выл сов-хозт Данил Васильевич Вынгилев рӯпиты. Ам тув ялнэ̄м порат, тав ётэ хо̄нтхатыгласум. Тав такви урēтыл мощ потыртас. На̄н тав потре э̄лаль ловиньтэлы̄н.«Ам ща̄нягум-а̄ща-гум Кимкъясуй па̄вылт о̄лсы̄г. Тот Кульпас па̄выл рыбоучастокт хӯл 

	алыщлым рӯпитасы̄г. Тувыл Саранпа̄вылн ва̄нтлысы̄г. Тот са̄лыӈ-колн рӯпитаӈкве пат-хатсы̄г. О̄влэ̄т са̄тыт бригадат рӯпитасы̄г. Ётылнув ос о̄выл бригадат ловманкем та̄л са̄лы ӯрим яласасы̄г. 

	Тувыл 1983 та̄лт пенсиян патсы̄г. Саранпа̄
	вылн на̄лув ва̄глысы̄г. 

	Та юи-палт ам 1985 та̄лт ща̄нягум-а̄щагум ва̄рмалянэ̄н э̄лаль 

	тотнэ ма̄гыс са̄лыӈколн рӯпитаӈкве минасум. Нёловхуйплов та̄лум то̄влыс, армиян вуйвē-сум. Юв ёхтысум, о̄с са̄лы ӯруӈкве минасум. Та па̄сныл акваг са̄лыт ёт рӯпитэ̄гум. Са̄в та̄л пастухыг яласасум. Ма̄н щēмьявт ня̄врамыт пуссын са̄лыӈколт ма̄нь та̄гыл яныгмасӯв. Таима̄гыс о̄лупса ва̄рмалит пуссын ёмщакв ва̄ганум, нэ̄матыр та̄рвит а̄тим о̄лыс».

	Данил Васильевич ань Саранпа̄выл сов
	хозт зоотехникыг рӯпиты. Са̄лыт ураль-тым ва̄тихал яласы. А̄гмыл ул вос ēмтсыт, прививка-уколыл тӯщтыянэ ос нас уральтыянэ. Ты рӯпата тавēн сака мӯсты. 

	 

	Николай МЕРОВ

	 
