
Рēтыӈ ю̄свой э̄тпос о̄выл хо̄талныл «Материнский капитал» олныт 7,5% са̄витын но̄х-нё̄таве тах. Тамле ла̄тыӈ округувт мирн нё̄тмил ва̄рнэ департамент хӯлтыс. 
То̄ва щēмьят та олныт иӈ нэ̄мхотталь ат холтса­ныл, мо̄таныт матса̄вит солко̄ви тувыл вуйлы­сыт кос. Ань та̄н пуссын сертификат-нэ̄пака­нылт о̄щнэ олнаныл та са̄ви­танылт э̄лаль ловинь­тым но̄х-нё̄тавет. 
«Материнский капи­тал» нампа программа рӯпитанэ̄тэ па̄сыл Юграт 197 со̄тыра сертификат-нэ̄пакыт ща̄нитн-а̄щитн ка̄тн майвēсыт. Тыгыл 100 со̄тыра щēмьят та маим олныт тэ̄ланыл ма̄гыс холтсаныл. 97 со̄тыра щēмьят то̄ваныл олныт щар ат новсаныл ос мо̄­таныт матса̄витаныл вуй­лысаныл. Ань та̄н та нэ̄па­кыт хультум олнаныл кит э̄тпос ювле хультум юи-па̄лт йильпииг ловиньта­вет. Кос выгув, сертифи­кат-нэ̄паканыл 375 со̄тыра солко̄ви хуль­туп­тасыт ке, ань та са̄ви­таныл тах 7,5 % но̄х-нё̄тавет. Та щирил ке та̄н 403 со̄тыра сол­ко̄ви са̄витыг нэ̄паканыл ēмты. 
Ань тамле нэ̄паканынт о̄щнэ олныт на̄н «Госуслу­ги» ищхӣпыӈ ло̄псыт ка̄­салаӈкве вēрмегы̄н. Ос мирн нё̄тнэ фонд-колт ты олнаныл хотты про­грамма щирыл холтуӈкве ро̄­вēгыт, тот тах хӯлтавēн. 
Мирн нё̄тмил ва̄рнэ колныл кēтым ля̄ххал ма̄ньщи ла̄тӈыл Тамара МЕРОВА хансыстэ
