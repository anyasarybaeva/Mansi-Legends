

	Урай ӯст ремёсла центрыт рӯпитан ма̄щтыр ма̄хум пормасыт ю̄нтэ̄гыт ос са̄всыр щирыл ма̄щтырлэ̄гыт. Та кол кӯщаиг Вера Васильева о̄лы. Та ӯсн ялмум порат ам ты нэ̄ ёт хо̄нтхатыгласум ос рӯпатаныл урыл пӯмщалахтасум.


		Вера Владимировна ла̄выс: «Урай ӯст ремёсла центр 1997 та̄л 

		па̄сныл рӯпиты. Ты центр ӯст о̄лнэ соссаӈ ма̄хманув ва̄руӈкве номылматасыт. Ань центрув Ханты-Мансийск ӯст о̄лнэ округ ремёсла центр нупыл ловиньтахты. 

		Кондинский районт о̄лнэ ма̄ньщит хосат мо̄т мирыт халт тэ̄лыгласыт, та̄нки пēс йис ва̄рмаляныл урыл щар нэ̄матыр ат ва̄гыт. Тыи ма̄гсыл ма̄н са̄всыр пēс нэ̄пакыт ловиньтэ̄в. Виктория Шашкова пēс порат хо̄нтаӈ ма̄ньщит манхурип маснут 

		о̄щсыт, та урыл пӯмщалахтас. Тав Тобольск ӯст о̄лнэ музейн ялыс. Тот хо̄нтаӈ ма̄ньщит пēс пормасаныл ос маснутаныл акван-атым о̄лэ̄гыт. Тав ты маснутыт ханищтасанэ ос по̄слысанэ. Пēс порат тыт о̄лум ма̄ньщит такем нё̄тнэ маснут о̄щсыт. Виктория юв ёхтуме порат ты хурит нупыл сунсым, ма̄ньщи супыт ю̄нтуӈкв патыс. Ань ты маснутыт ма̄н са̄всыр выставкат суссылтыянӯв. Ты юи-па̄лт маснут ю̄нтнэ машинка ёвтсӯв, ма̄ньщи супыт ты утыл ю̄нтыянӯв. Ка̄сыӈ хо̄тпа тамле суп ань ёвтуӈкве вēрми. Виктория о̄выл супе акв та̄л ка̄тыл ю̄нтыстэ, хораманэ 

		сака хоса ва̄рсанэ. Ань машинкал тай тамле 

		суп молях ю̄нтуӈкве ро̄ви. 

		Пēс нэ̄пакт турло̄
		псыт ка̄саласанӯв. Пēс порат ма̄ньщит тур-ло̄псыт о̄с сакныл хартсаныл, саганыл ма̄нь 

		кēр-ло̄мтыл хорамтасаныл. Ты кēр-ло̄мтыт о̄с та̄нки ва̄рсаныл, то̄нт та̄н тамле рӯпата ва̄руӈкве ха̄ссыт. 

		2013 та̄л порат Ханты-Мансийск ӯст «Торум маа»  музейт рӯпитан ма̄хум ханищтап ва̄-рыгласыт. Элеонора  

		Митрофанова, округ 

		ремёсла центрыт рӯ
		питан нэ̄, тув  о̄с во̄виньта̄лвес. Тав турло̄псыт хорамтан ма̄гыс са̄всыр ут ва̄руӈкве ха̄сы. Ты нэ̄ ёт ма̄н аквъёт рӯпитэ̄в. Ма̄щтыр нэ̄т турло̄псыт хартэ̄гыт, тав ос сагн та̄гатан  кēр-ло̄мтыт  ва̄ри.

		Ма̄н са̄всыр музеит ёт рӯпитэ̄в. Санкт-Петербург ӯст этнографический музей о̄лы. 18-19 нот порат учёный хо̄тпат ва̄тихал тыг ёхталасыт. То̄нт хо̄нтаӈ ма̄ньщит та̄нки пормасаныл та̄наныл мӯйлуптасаныл. Та музейт ма̄н пēс тур-ло̄псыт ка̄саласанӯв. Та̄н нупыланыл сунсым турло̄псыт хартуӈкве ма̄нки ханищтахтасӯв, ань са̄всыр выставкат та̄наныл суссылтыя
		нӯв. 

		Ос мо̄т рӯпата ва̄-руӈкве вӯйхатсӯв. Пēс порат о̄лум ма̄ньщит  

		понал лӯптал то̄р 

		сагсыт. Ма̄н тамле то̄р сагуӈкве ань ханищтахтэ̄в, ты э̄лы-па̄лт ю̄нтым супыт ма̄гсыл то̄р ла̄пкат ёвтыгласӯв. Ты ва̄рмаль урыл пēс нэ̄пакыт о̄с 

		хансым кос о̄лы. Ма̄н Анатолий Николаевич Хомяков, Половинка па̄вылт о̄лнэ яныгпа̄ла ма̄ньщи о̄йка, палт ялсӯв. Тав ты ва̄рмаль урыл ма̄навн потыртас. Тав о̄матэ потырта̄лыс, пēс ма̄хум понал лӯпта 

		таквсы о̄выл хол ва̄рнэ порат маныгтасыт. Ма̄н о̄с таквсы порат понал лӯпта яктуӈкве во̄рн минасӯв. Маткем та капыртасӯв, ты лӯпта туи сыс янгыг яныгмас, ащирмаӈ хо̄талыт ёл-патыглас. Тох мощ понал лӯпта юв тотсӯв, о̄влэ̄т хот
		то̄слысанӯв, тувыл 

		акв щёс витыт тытыл
		тасанӯв,  та юи-па̄лт 

		о̄с китынтыг  то̄слы
		санӯв. 

		То̄слым понал халта-ласлӯв ос ква̄лыг ва̄р-сӯв. Анатолий Николаевич потыртаме щирыл, ты лӯптал сэ̄тап ва̄рсӯв. Тор сагуӈкв ат вēрмысӯв, сэ̄тапув акваг маныгтахтас. Ма̄н туп акв щёс понал лӯпта ёт рӯпитасӯв, ань  э̄лаль 

		пēс нэ̄пакыт кисха-туӈкве э̄ри. Ты ва̄р-маль урыл потыр 

		хунь хо̄нтэ̄в, ос лӯпта маныгтаӈкве во̄рн 

		тах ялэ̄в. 

		 

		Урай ӯст рӯпитан ма̄щтыр нэ̄т яныг ос э̄рнэ рӯпата ва̄рēгыт, 

		пēс йис ва̄рмалит э̄лаль тотыяныл. Та̄н хо̄нтаӈ ма̄ньщит пēс 

		маснут та̄нки ма̄гсы-ланыл ю̄нтсыт. Ты маснутыл масхатым 

		са̄всыр ялпыӈ хо̄талн 

		ос суссылтапн ялантэ̄-гыт. 

		Вера Васильева ла̄
		выс, ань округувт янытыл мир ва̄гыт, пēс порат хо̄нтаӈ ма̄ньщит манхурип 

		маснут о̄щсыт. Ольга Александровна Фо-мичёва, Силава па̄вылт о̄лнэ ма̄ньщи нэ̄, таквина̄тэ̄н ос а̄гитэ̄н тамле суп тот ёвтыс. Ялпыӈ хо̄талыт о̄лыглан порат тэ̄н ты супагēн масыглыягēн. 

		 

		 

		Людмила Теткина

		 

 
