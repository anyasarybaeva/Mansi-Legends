

	Округ Думан пēриим ма̄хум сапра̄нияныл ты э̄тпос 16 хо̄талэ̄т олыс, та̄н йильпи 2016 та̄лн округ бюджет пирмайтасаныл. Округ бюджет са̄кконыг ла̄ваве, таима̄гыс депутатыт таве пирмайтан 

	порат округ кӯщаит титыглыяныл – манса̄вит 

	олн хотталь та̄н та̄стэ̄гыт.

	Вера Дюдина округ мирколт олн ловиньтан департаментыт кӯщаиг о̄лы. Тав ань депутатыт нупыл 2016 та̄лн хансым олныт урыл потыртас. Тав потре щирыл та̄ра-патыс, мо̄тыт та̄л ма̄н та̄рвитыӈнувег о̄луӈкв патэ̄в. Россия Министерство финансов па̄лыл  ма̄н округув мощщанув олныл тах миве.

	То̄ва депутатыт ла̄всыт, ань ты мус та̄н тамле округ бюджет ат ва̄сыт, ка̄сыӈ я̄нас ва̄рмаль (ты образование, здравоохранение, спорт ос мо̄т статьят) пуссын мощща олныл хансымат. Вера Дюдина ювле ла̄выс, 2016 та̄л сыс та̄н мощща-мощща 

	олныл ла̄щлакв пуссын нё̄туӈкв патыяныл.

	Валентина Васильева
