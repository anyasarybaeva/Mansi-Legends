
Ка̄сыӈ та̄л ма̄нь таквс э̄тпос юи-о̄выл хо̄таланэ̄т ла̄тыӈ щирыл рӯтыг о̄лнэ ма̄хум (финно-угорский мир) мӯйлэ̄гыт. Та хо̄талытт та̄н акван-атхатыглэ̄гыт, ща̄нь ла̄тӈанылт потыртэ̄гыт, э̄ргēгыт, пēс йис йӣкваныл суссылтэ̄гыт.1989 та̄лт Марий Эл ма̄т Йошкар-Ола ӯст нэ̄пак хаснэ финно-угор ма̄хум мирхал конференцияныл о̄лыс. То̄нт та̄н та урыл потыртасыт, ань ла̄тыӈ щирыл рӯтыг о̄лнэ ма̄хманув ва̄тихал акван вос хо̄нтхатыглэ̄гыт, мӯйлэ̄гыт, ялпыӈ хо̄талыт вос ва̄рыглэ̄гыт. 

	Хосат ос, 1900 та̄лт, 

	финн ма̄хум учёныит яныг конференцияныл о̄лме порат М.А. Кастрен нампа Общество ва̄руӈкве номылматсыт. То̄нт пуссын ка̄са
	щасыт, тав ань Финляндият вос о̄лы. Тувыл мощ ётылнуве ты Общество финно-угор мирыт ма̄гыс ма̄к яныг центрыг ва̄рвес, тот ла̄тӈанув ос культу
	ранув ханищтаӈкве патвēсыт. 

	Ты та̄л ма̄н, Ха̄льӯст о̄лнэ финно-угор ма̄хум, о̄с акван-атхатыгласӯв – ма̄ньщит, хантыт ос сараныт. Са̄всыр конкурсыт ва̄рыгласӯв, то̄ванув э̄ргысыт, ма̄щтыр ма̄-хум ка̄тыл ва̄рум пор-масаныл суссылтасыт. 

	Пēс йис та̄гыл тэ̄щинтан тэ̄нут тотыг-ласӯв, мощ тэ̄пъяласӯв, ӯнлахо̄лсӯв, потрама-сӯв. Кит ма̄ньщи учёный нэ̄г, Любовь Васильевна Кашлатова ос Светлана Алексеевна Попова, соссаӈ ма̄хманув йис о̄лупса урыл потыртасыг. 

	Ты юи-па̄лт конкурс ва̄рыглавес, но̄х-патум хо̄тпат янытлан нэ̄па-кыл майвēсыт. Соссаӈ ма̄хум тэ̄нут ва̄рнэ ма̄т щар ма̄к атыӈ пӯт Дина Тимофеевна Лисова тав па̄йтыс. Ты ма̄ньщи 

	э̄ква пēс йис о̄лупса ос ща̄нь ла̄тӈе ёмащакв ва̄гтэ. 

	Ща̄нь ла̄тыӈ ва̄нэ 

	тэ̄ла палт ос Раиса Владимировна Новьюхова но̄х-патыс. Э̄рыг э̄ргын ма̄т – Нина Михайловна Панкратова, йис о̄лупса ӯргалан тэ̄ла палт – 

	Варвара Васильевна Ямру,  ма̄щтырлахтан тэ̄ла палт – Варвара Михайловна Новьюхова. «Изьватас» нампа саран ма̄хум э̄ргын коллективаныл саран ла̄тӈыл э̄ргысыт, Иван Андреевич Архипов гармошкал ёнгыс. 

	Тамле ёмас ялпыӈ хо̄тал Р.П. Загородняя, Т.В. Тунгусова, К.В. Койнова ос В.В. Ямру щё̄пита̄лсыт. Та̄нанылн яныг пӯмащипа ла̄тыӈ ла̄вēв, пуста̄гыл вос о̄лэ̄гыт.

	 

	 

	 

	Р.П. Загородняя кēтум потре ма̄ньщи 

	ла̄тӈыг Светлана 

	ромбандееван

	толмащлавес.

	 
