

	Технолого-педагогический колледжит рӯпитан нэ̄ Елена Брич о̄выл курсыт ханищтахтан ня̄врамыт  ма̄гсыл акв пӯмыщ ва̄рмаль щё̄пита̄лыс.  

	Ты э̄лы-па̄лт тав 

	проект хансыс ос 

	«Газпром нефть» 

	компаниян кēтыстэ. 

	Тот «Культурный код» нампа номинацият 

	но̄х-патыс ос олныл майвес. Та̄стым олнытныл тав «Юва» нампа центр ва̄рыс.  Ань колледжин ялантан  ня̄врамыт ма̄ньщит 

	ос хантыт о̄лупсаныл урыл тот потыртыянэ. 

	Та̄н соссаӈ ма̄хум пēс йис ва̄рмаляныл урыл са̄внув вос ва̄гыт ос ты урыл 

	вос пӯмщалахтэ̄гыт, 

	ты нэ̄ акв ёнгил ва̄рыс. А̄гит-пыгыт ма̄гсыланыл са̄всыр 

	щирыл намаим хо̄т станция щё̄питавес. Акв колнакт «Национальная кухня» нампа 

	станция о̄лыс, ня̄вра-мыт тот ма̄ньщит ос 

	хантыт тэ̄нутыл тыттувēсыт. Соссаӈ ма̄хум я̄т манхурип 

	хӯл пувēгыт, хоты 

	ӯйхул ня̄рнё̄влиг тэ̄ганыл ос манхурип тэ̄нут па̄йтэ̄гыт, та 

	урыл та̄н о̄с китыгла-вēсыт. 

	Китыт колнак  «Поющее дерево» намаявес, тот а̄гит-пыгыт ос са̄ӈквылта̄пыт, 

	нарсъюхыт ос мо̄т 

	музыкальный инструментыт урыл пӯмщалавēсыт. 

	Хӯрмит ма̄ «Таинственный символ» намаим о̄лыс, тот ня̄врамыт хансат урыл китыглавēсыт. Нилыт колнак «Этносыг» 

	намаявес, тот округув историятэ урыл потыртаӈкве э̄рыс. Нэ̄пак ловиньтан колт «Национальная литература»  рӯпитас, тот ня̄врамыт нэ̄пак хаснэ ма̄ньщи ос ханты ма̄хум урыл потыртасыт. «Югорский богатырь», хо̄тыт ма̄т, а̄гит-пыгыт са̄лы сун ӯлтта поргысыт ос 

	мо̄т щирыл кассыт. 

	Ня̄врамытн тох ёнгуӈкве сака пӯмащ о̄лыс. Ма̄ньщи ос хантыт о̄лупсаныл ос пēс йис ва̄рмаляныл 

	са̄внув ва̄нэ а̄гит
	пыгыт ты касылт 

	но̄х-патсыт.

	 

	Людмила 

	Тасманова
