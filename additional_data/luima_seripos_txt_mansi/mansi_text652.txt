

	1967 та̄лт самын патум ос тыгыл ма̄ньлатыг о̄лнэ хо̄тпат пенсиян акван-атнэ олнаныл йильпи щирыл ловиньтавет. Ань РФ Пенсионный фонд та̄н ма̄гсыланыл ла̄тыӈ кēтыс. 20142015 та̄лыгт та ма̄хум та̄нки вос пēриēгыт, хумле щирыл та̄н пенсия олнаныл акван-атуӈкве патыяныл. 

	Ань «обязательный пенсионный страхованиет» хасхатам атпан нупыл хо̄т та̄лэ то̄влум хо̄тпат ман тыгыл ма̄ньнув ма̄хум номсахтуӈкве ос кит та̄л сыс ла̄тыӈ ювле кēтуӈкве э̄ри. Та̄н пенсиян атнэ олнаныл (рущ щирыл «накопительныиг» ла̄вавет) 6%  щирыл э̄лаль аквтахольт  акван-атыяныл манос тох ат ка̄сащēгыт ке, ос тув ойтум олнаныл «страховой» пенсия щирыл вос щё̄питавет. 

	Ань э̄лумхо̄лас рӯпитан колэ̄ныл такви страховой пенсиятэ ма̄гыс 16% са̄вит сэ̄лнэ олнэ тув тах со̄пасыг атуӈкв патавет. 

	Пуссын йильпи ва̄рум ля̄ххалыт ка̄сыӈ хо̄тпа такви о̄лнэ ма̄тэ̄т пенсионный фонд тармыл рӯпитан ма̄хумныл та̄ра вос паттыянэ. Негосударственный пенсионный фондын хасхатам ма̄хум та̄нки тэ̄ланыл тувыл вос китыглыяныл. Аквтох матыр-а̄ти ля̄ххал www.gosuslugi.ru сайтыт та̄ра-паттуӈкве вēрмēгыт. 

	 

	ХМАО-Югра ма̄т о̄лнэ Пенсионный фонд кēтум ла̄тӈе ма̄ньщи ла̄тӈыг Т. Мерован  хасвес. 

	 
