

	Округ Правительство кӯщаит сапра̄нин акван-атхатыгланэ̄ныл порат, акв нэ̄пак  пирмайтасыт. Кӯщаит «Социально-экономическое развитие коренных малочисленных народов Севера ХМАО-Югры» нампа  программан йильпи тэ̄ла хассыт. Та̄н ты нэ̄пакн арыг 15 миллион солко̄ви хассыт. Ты олныт  федеральный бюджетныл ма̄ньщит, хантыт нё̄тнэ ма̄гсыл кēтвēсыт. 


		Наталья Комарова, губернатор нэ̄, ты урыл ла̄выс: «Ты э̄лы-па̄лт ка̄сыӈ миркол ма̄навн нэ̄пак кēтыглас, соссаӈ ма̄хум нё̄тнэ ма̄гсыл манаса̄вит олн та̄нанылн э̄ри, тув хансыгласыт. Ань та̄стым олнытыл ма̄н пēс йис ма̄тт о̄лнэ щēмьят са̄лыл ос э̄рнэ пормасыл ёвтуӈкве нё̄тыянӯв. Ты ма̄т о̄лнэ соссаӈ ма̄хум ва̄рмаляныл ма̄н акваг та̄ра-паттым о̄ньщиянӯв».  

		Ты коныпал ты олныл университетыт, колледжит манос училищат ма̄ньщи ос ханты а̄гит-пыгыт ханищтахтан ма̄гсыл ойтхатуӈкве нё̄тавет. Олныл та ма̄ньщит ос хантыт мивет, хотьют та̄нки ойтхатуӈкве ат вēрмēгыт. 

		 

		Губернатор пресс-службатэ кēтум ля̄ххал ма̄ньщи ла̄тӈыл 

		Людмила Теткина хансыстэ 

 
