
Ма̄нь таквс э̄тпос о̄выл хо̄талэ яныгхо̄тпат янытлан хо̄талыг ловиньтаве. Хулюмсӯнт па̄вылт о̄лнэ яныг­па̄лаг патум  хо̄тпат тох ты мӯйлысыт. 
Миркол па̄лыл ДК «Фортуна» колт яныг  мӯйлын пасан щё̄пита̄л­вес. Школа искусств колн ялантан ня̄врамыт яныг ма̄хум ма̄гыс ма̄нь концерт-ло̄мт суссылта­сыт. 
Решетникова Алёна ос Нефёдова Надежда фортепианол ёнгысы̄г; Мурадымова Томирис, Горовая Анастасия, Кон­дыба Анастасия, Мерца­лова Аглая, Ушакова Кристина, Саргсян Екате­рина такем ёмщакв щащēкват-анēкват урыл э̄рыг э̄ргысыт.
Плотникова Вален­тина ханищтан нэ̄тэ ёт Ежак Ольга Ивановнал фортепианол ос аккар­деоныл такем ёмщакв ёнгысы̄г, кутакласы̄г. Кутляева Ксения ос Кудымова Мирослава,  11 классыт ханищтахтын а̄гирищиг, яныг ма̄хум ма̄гыс са̄всыр ёнгыт ва̄­рыгласы̄г, тувыл аквъёт ла̄ттальпи хащнэ ла̄тӈыт хащсыт.
Ёхталам ма̄хум нё̄влиӈ ня̄нь ос пилыӈ ня̄нь ёт атыӈ ща̄ил айтвēсыт, ён­гу­маныл ма̄гыс ма̄нь мӯй­лупсал майвēсыт, пус­сын такем ёмщакв ӯнлахо̄л­сыт, потрамасыт, ощхуль­тасыт, ёмас номтыл ла̄к­ква-миныгласыт.
Ты ёмас мӯйлум хо̄тал ма̄гыс па̄влыӈ мирколт рӯпитан ма̄хумн, ДК «Фортуна» ос школа ис­кус­ство колыгт рӯпитан хо̄т­патн ос ка̄с ва̄рум  ня̄вра­мытн пӯмащипа ла̄тыӈ ла̄вēв.
Яныг ма̄хум та̄н о̄с юн колсори рӯпата о̄ньщē­гыт, акваг ат а̄стэ̄гыт, ат а̄лымēгыт – ёмас, кӯм хо̄нтсыт, ёхталасыт. Хоса нот та̄нанылн, пуста̄гыл вос о̄лэ̄гыт. 
Анна АЛГАДЬЕВА
