
Та̄л котиль э̄тпос ва̄т хо̄талэ̄т Надежда Константиновна Маслова 50 та̄лэ то̄влыс. Тав Хāльӯс район Хулюмсӯнт па̄вылт о̄лы ос са̄в та̄л школа искусстват рӯпиты. Тот а̄гирищит-пыгрищит нё̄тнэ пормасыт ва̄руӈкве ос хурит по̄слуӈкве ханищтыянэ. Надежда Санкт-Петербургыт А.И. Герцен нампа университет а̄стлас, тот этнокультурологыг ханищтахтас. Мирыт о̄щнэ пēс накыт пӯмщалаӈкве тавēн сака мӯсты.
Намхо̄талэ̄т Надежда Константиновна Ханты-Мансийск ӯсн Оксана а̄гитэ палт мӯйлуӈкве ёхталас. 
Тэ̄н тыт а̄гитэ̄нтыл «Хо̄тал» нампа А̄с-угорский театр суссылтам хӯрум спектаклин ялсы̄г. Надежда сака ща̄гтым о̄лыс, тав та̄наныл хосат сунсуӈкве тахсанэ.
Ма̄н пуссын таве 50-та̄лыл янытлылӯв, пус ка̄т, пус ла̄гыл, То̄рум ёт, О̄тыр ёт вос о̄лы! Ос матыр ёмас номтанэ тэ̄лаг вос ēмтэ̄гыт. 
«Лӯима̄ сэ̄рипос» редакцият 
рӯпитан хо̄тпат
