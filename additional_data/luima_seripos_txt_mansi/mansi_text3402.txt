
Яныг таквс э̄тпос юи-о̄выл хо̄таланэ̄т Ханты-Мансийск ӯст са̄всыр культура тэ̄лат о̄лыгласыт. Ма̄щтырлан хо̄тпат та̄нки халанылт касcыт, нэ̄пак ловиньтан колт Ельцин нампа Президенский центр рӯпитаӈкве патыс, Россия янытыл о̄лнэ музеит тыг  VII биенале-ханищтапн ёхталасыт ос Юграт культура тармыл рӯпитан ма̄хум IV Форумн акван-атыглавēсыт.

	Россия янытыл са̄в ма̄ныл тыг ма̄хум ёхталасыт. Форумн хӯрумса̄т э̄лумхо̄лас акван-атхатыгласыт. Культурат рӯпитан ма̄хум ка̄сыӈ ēмт йиль-пи ёнгилыт ва̄руӈкве ла̄вавет. Та̄н хосат та̄гыл ханьщувлым ён-гын утаныл по̄хан вос оссувлыяныл ос йильпи щирыл рӯпитаӈкве вос о̄вылтахтэ̄гыт. Та-щирыл та̄н акв ма̄т ат ӯнлантэ̄гыт, акваг номтыӈыщ рӯпатаныл э̄лаль тотыяныл. 

	Тувыл ма̄хум ма̄гыс ка̄с тотым, са̄в мирыт та̄нки халанылт ак-ван-нё̄тхатэ̄гыт ос юрщхатэ̄гыт. Ань ты урыл акван-атхатыг-лам хо̄тпат  потырта-сыт. Та̄н тот 2030 та̄л мус государственный культурный политика тэ̄лат хансым нэ̄пакыт суссыт ос тув э̄рнэ ла̄-тыӈ хассыт. Округувт ма̄хум ёмщакв ӯщ-лахтынэ̄ныл ма̄гыс са̄в колыт ӯнттавет, тот са̄всыр ялпыӈ хо̄талыт ва̄рыглавет. Щēмьяӈ та̄гыл матыр сунсуӈкве, пӯмщалаӈкве ма̄хум тув вос ёхталэ̄гыт. Тувыл ща̄нь-а̄щит та̄н-ки о̄ньщум пēс йис наканыл ня̄врамытын вос потыртыяныл, та̄н о̄с вос ва̄ганыл. 

	Ма̄хум ӯщлахтын колытыт ня̄врамыт йӣквуӈкве ос э̄ргуӈкве, ка̄тыл матыр ва̄руӈкве ос по̄слуӈкве ханищтавет. Тувыл а̄гирищит-пыгрищит та̄нки хала-нылт касуӈкве акваг тотыглавет. Са̄в мирыт пēс йис наканыл хот ул вос ёрувлавет, та̄-наныл яныгман ня̄в-рамытын ва̄нэ ма̄гыс хультуптаӈкве э̄рēгыт. Ань программан хан-сым тэ̄лат ёмщакв рӯпитанэ̄ныл ма̄гыс бюджет па̄лыл олныл вос та̄стувēсыт ос са̄всыр ма̄т рӯпитан ма̄хум аквтох вос нё̄тсыт. Культура тармыл рӯпитан хо̄тпат нэ̄пак ловиньтан ко-лыт, музеит, са̄всыр ӯщлахтын колыт, спортивный колыт ёт, та̄нанылн нё̄тым ак-въёт вос рӯпитэ̄гыт. Ань ма̄хум та̄нки коланылт ка̄ркамыг ос ёмщакв рӯпитанэ̄ныл ма̄гыс ищхӣпыӈ утыл пуссын ёвтвēсыт. 

	Ты ва̄рмалит о̄выл-тыт Надежда Казначее-ва, культура департа-ментыт кӯщай нэ̄ ла̄выс: «Округувт манос мо̄т ма̄т матыр-а̄ти ва̄рыг-лан порат культурат рӯпитан ма̄хманув та̄л нэ̄матыр ат о̄лыгла̄лы. Са̄всыр ханищтапыт, суссылтапыт, конфе-ренцият ос форумыт о̄лнэ̄ныл порат та̄н ак-ваг тув во̄виньта̄ла
	вет. Та̄н йӣквыт ос э̄р-гыт щё̄питэ̄гыт, ка̄с тотэ̄гыт, таима̄гыс та̄-нанылн яныг пӯмащи-па ла̄тыӈ ла̄вēгум».

	Тувыл Надежда Ми-хайловна то̄ва хо̄т-пат э̄сгын нэ̄пакыл мисанэ ос янытлысанэ.  РФ культура Минис-терство па̄лыл бла-годарственный пищмал Е.Д. Галяга, Сургутс-кий музыкальный кол-леджит рӯпитан нэ̄, ос О.А. Пронина, Югорск ӯст балетмейстерыг о̄лнэ нэ̄, мӯйлуптавесы̄г. 

	Округ губернатор почётный грамотал Е.А. Нёмысова, «То̄рум Маа» нампа музеит рӯпитан э̄ква, тувыл П.С. Макаров, Белоярский школа искусств рӯпитан хум, ос Е.Г. Бельтюкова, Октябрьский район Унъюган па̄вылныл о̄л-нэ нэ̄, майвēсыт.  

	«Ла̄тыӈ» нампа литература премиял Е.С. Капитонова, Ю.И. Папанова ос А.Е. Мякишева мӯй-луптавēсыт. Та̄н са̄всыр номинацият но̄х-патсыт. Тувыл музеит, нэ̄пак ловиньтан колытыт, театрыт рӯпитан хо̄тпат о̄с э̄с-гувēсыт. Соссаӈ хо̄тпат халт «Хо̄тал» нампа А̄с-угорский ма̄хум театрыт рӯпитан Татьяна Фоминых ос Валентин Неттин округ па̄лыл э̄сгын нэ̄пакыл майвесы̄г. Ты театрув ёмас спектаклянэ ма̄-гыс о̄с мӯйлупсал май-вес.

	Пуссын но̄х-патум ма̄хманув ма̄н о̄с яныт-лыянӯв. Та̄н Югра ма̄в наме э̄лаль суиӈыг тот-нэ щирыл сымыӈыщ рӯпитэ̄гыт, та̄нанылн пӯмащипа ла̄тыӈ ла̄вēв.

	 
