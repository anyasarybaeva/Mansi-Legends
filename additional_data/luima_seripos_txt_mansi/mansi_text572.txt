
Округув 83 та̄лэ то̄влын кастыл пенсия винэ ос ат рӯпитан хо̄тпат яныг таквс э̄тпос ва̄т нупыл са̄тыт щисланыл олн-нё̄тмилыл ойтуӈкве о̄вылтавет, рущ ла̄тӈыл тав «единовременный выплатаг» ла̄ваве. Ос ва̄т са̄грапнал э̄тпос лов хо̄талэ мус та̄н пуссын ты олныл мивет.Тамле ля̄ххал мирн нё̄тнэ департаментыт рӯпитан хо̄тпат ла̄всыт. Та̄н ловиньтанэ̄ныл щирыл, 221 со̄тыра э̄лумхо̄лас тамле олн-нё̄тмилыл ойтавет. Ма̄н округувт о̄лнэ ма̄хум акв со̄тыра са̄витыл ойтавет, ос хотьют Тюменский областин ва̄нтлыс, та̄н 650 солко̄вил тēтавет. 
Ты олн-нё̄тмил округ правительствав хунь ма̄нь таквс э̄тпост акван-атхатыгласыт, то̄нт тамле ла̄тыӈ пирмайтасыт. 
