
Ам намум Илья Албин, Ло̄пмус па̄вылныл о̄лэ̄гум. Кульпас школат онтолов класс а̄стласум, ань экзаменыт сдавайтэ̄гум. Тыт интернатт о̄лэ̄гум.
Та̄л котиль э̄тпос 14 хо̄талэ̄т 2002 та̄лт самын патсум. А̄тям Николай Ильич, омам Марина Ефимовна. Хӯрум увщи о̄ньщēгум. Щар яныг Света, тав щēмьяӈ та̄гыл Ло̄пмуст о̄лы. Катя ос Неля увщиягум Ха̄льӯст о̄лэ̄г.
Омагум-а̄тягум тэ̄нти халэ̄нт ма̄ньщи ла̄тӈыл потыртэ̄г. Школат ща̄нь ла̄тыӈ о̄с ханищтэ̄в, Тимушева Ольга Митрофановнан ханищтавēв. Ты урок ам сака э̄руптылум, матыр-а̄ти ла̄тӈыт, ма̄ньщи потрыт пуссын торгамтыянум. Са̄всыр мо̄йтыт ловиньтэ̄в, а̄мщит ханьщēв. Ма̄н па̄влувн «Лӯима̄ сэ̄рипос» газета тотыглаве, ловиньтылӯв.
