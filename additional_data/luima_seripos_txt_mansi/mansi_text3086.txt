
Ты э̄тпос 2 хо̄талэ̄т Ханты-Мансийск ӯс мирколт хо̄нтхатыглап о̄лыс. Округ кӯщай Наталья Комарова са̄всыр ма̄т пуӈк тотнэ ма̄хум акван-атыгласанэ, э̄рнэ тэ̄лат урыл потыртасыт. 

	Акв ма̄к потыр та урыл о̄лыс, ань 1930 та̄-лыт порат насска̄ссыг порслым ма̄хум ка̄ста-лан хо̄тал ты ляпамас – ма̄нь таквс э̄тпос 30 хо̄талэ. Ты хо̄тал кастыл то̄нт савалам ма̄хум нё̄тмил олныл мивет, ка̄сыӈ хо̄тпа 1 со̄тыра 500 солко̄ви манос 3 со̄тыра са̄вит солко̄вил миве. Округув янытыл 3 со̄тыра 500 арыг хо̄тпа тамле нё̄тмилыл ва̄-раве. 

	Та пилыщмаӈ та̄лыт порат ма̄в янытыл ма̄-хум порслын ма̄гыс хо̄т центр о̄лыс, та̄н хала-нылт – Ханты-Мансийск ӯс. Тыт 598 хо̄тпа насска̄ссыг порслувēс. Округ кӯщай тох ла̄выс: «Ты пилыщмаӈ нак ма̄н номим о̄ньщилӯв, тав хосат кос о̄лыс, ос ты ма̄н йис о̄лупсав. Ма̄н ань о̄лнэ ма̄вт са̄в ма̄хум порслувес, савалам хо̄тпат та пора номияныл, ма̄н о̄с таве нэ̄мхуньт ат ёрувлылӯв».

	Афганистан ма̄т хо̄нтлам ма̄хум «БАГРАМ» нампа общественный организациянылт пуӈк тотнэ хум Салават Ния-зов та урыл потыртас, ань 1930 та̄лыт порат порслым мир ка̄сталан ма̄гыс Ханты-Мансийск ӯст кол вос ӯнттаве.  2015 та̄лт Госдумат наска̄с-сыг порслым ма̄хум урыл э̄рнэ нэ̄пак щё̄питыма – та̄н ма̄гсыланыл колыт ос памятникыт вос ӯнттавет. Салават Ниязов ла̄вме щирыл, 2016 та̄лт ты э̄рнэ нэ̄пакт Россия Президентув хасхатас. Та̄н организаниянылт рӯпитан хо̄тпат ты урыл Ханты-Мансийск ӯс миркол кӯщай Максим Ряшин нупыл потыртасыт, тав нё̄туӈкве ла̄вум. Округ кӯщай нэ̄ ты хум ёт ка̄сащас, та̄наныл тав о̄с нё̄тыянэ.

	 

	Светлана Матвеева 
