

	Округув янытлан хо̄тал кастыл Хулюмсунт па̄выл школат ва̄т са̄грапнал саквалан 

	э̄тпос китхуйпловит хо̄талэ̄т мӯйлын хо̄тал ва̄рыгласӯв. Ма̄к мӯйлын хо̄талт школа «Актовый зал» колнакн ма̄хум акван-атхатыгласыт, халанылт потрамасыт.


		Ты накт нэ̄матыр йӣкв-тан ат щё̄-пита̄лыгласӯв, э̄рыг ат ханищта̄лыгласӯв. Са̄в ман мощща тыг ёхталам ма̄хум о̄влэ̄т та̄нкина̄нылн ма̄нь мӯйлупса - ма̄нь а̄кань ва̄рсыт. Тувыл школат ханищтахтын ня̄вра-мыт  потыртасыт, та̄л палытыл  соссаӈ ма̄хум о̄лупса урыл минам 

		мероприятият о̄выл-тыт потыр щё̄пита̄л-сыт: мо̄лты та̄л «Округ хо̄тал» хумыс минас,  «Ӯринэ̄ква хо̄тал» хумыс ёнгыслӯв, Ха̄льӯсн, Ня̄хщамво̄ль па̄вылн, Мēӈквъя па̄вылн ху
		мыс ялсыт, манхурип научный конференцият 

		школа па̄лыл ва̄-рыгласыт.

		11 классыт ханищ-тахтын а̄ги Татьяна 

		Сивцова, са̄т ос нёлолов классыгт ханищтахтын а̄гит - Екатерина Алгадьева, Виктория 

		Боженко, Мария Лаверина, Юлия Давыдова, Виктория Адина, Юлия Боженко пуссын ма̄нь потыр-ло̄мт потыртасыт, са̄в ёмас нё̄тнэ пӯмащ хури ты урыл  суссылтасыт. 

		Акв щар ма̄нь, о̄выл классыт ханищтахтын а̄ги Надежда Алгадьева о̄с ма̄нь потыр потыртас. Таквсынув школат рӯпитан ханищтан нэ̄т Москва ӯсн конференциян ялсыт, ты кастыл ёт-тотнэ ма̄гыс 

		атпан ма̄нь а̄кань
		рищит ня̄врамыт ва̄
		рыгласыт. Надя ос тав ётэ ханищтахтын  а̄гирищкве Маргарита Адина о̄с акань 

		ва̄руӈкв нё̄тсы̄г, тэ̄н а̄кань то̄р ва̄рсы̄г. Хуньт тах яныг а̄гит школаныл а̄стын юи-па̄лт, ты а̄гирищквег тэ̄н та 

		о̄с ма̄кыг нё̄туӈкв 

		патэ̄г.

		Хунь а̄кань ва̄рмувт, то̄р-ло̄мтыт са̄ртын 

		яктым о̄лсыт, ка̄сыӈ пасан а̄кань то̄раныл 

		намыл аквсыр оспаг 

		пинсанӯв. Акв пасант
		акв хурипат, мо̄т 

		пасант-мо̄т хурипат. 

		Потранув а̄стум юи-па̄лт о̄лум кем ма̄хум 

		пуссын а̄кань-то̄ранув щирыл ла̄кква-урт-хатсӯв: акв хурип 

		а̄кань-то̄рыӈ ма̄хум
		акв нупыл, мо̄т хури-пат-мо̄т нӯпыл. Пуссын аквъёт нила группа ēмталас. Тувыл колнакыт щирыл пуссын ла̄кква-ялыгласӯв. Тот ма̄хум потыртасыт: хо̄ӈха хотыл ма̄ньщи о̄лнэ ва̄рмаль ва̄г манос ат ва̄г; мансыр э̄ргыт хо̄т, хотыл хӯлыгла̄л
		сыт; манхурип йӣкв-та̄ныт ва̄щинта̄лсыт.  

		Хунь пуссын о̄с акван-ёхтысӯв, ка̄сыӈ группа матыр номер суссылтас. Татьяна Андреевна Головина группа «Хоса палиӈ со̄выр» урыл мо̄йт суссылтасыт. Надежда Константиновна Маслова нупыл о̄лум ма̄хмытыл  Галина Константиновна Алгадьева э̄рыг 

		э̄ргыс. Альбина Ксенофонтовна Таратова группатэ  а̄мщит а̄мщисыт. Ам нупылум о̄лум а̄гит – йӣквсыт.

		Ма̄к мӯйлын хо̄тал хольтыл, номсам ва̄р-малянув а̄стум юи
		па̄лт пилыӈ яныг ня̄нь ёт ща̄й айсӯв, ущ 

		ла̄кква-миныгласӯв.

		Ёмас, хунь тамле мероприятиян яныг 

		хо̄тпат ёхталэ̄гыт, ня̄врамытн  ма̄к э̄рнэ 

		ёмас потрыт по-тыртэ̄гыт. Ты ма̄гыс яныг пӯмащипа ла̄тыӈ та̄нанылн ла̄вēв. Хо̄т акван-атхатнэ кол ке о̄щнувӯв, ва̄тихал акван-ялантанувӯв, матыр щаквщинувӯв, потраманувӯв. 

		 

		Анна 

		Алгадьева

		 

		Ма̄к ма̄ньщи а̄кань ю̄нтуӈкв хоса, молях ма̄гыс ма̄н кӯстыр а̄каньрищит ва̄рсӯв. Пуӈканыл а̄кань пуӈк хольт пēрыгтыянӯв, супаныл-то̄раныл нас тув ӯрмыгтыянӯв ос сэ̄тапыл тув нэ̄гумтыянӯв.

		 


	 
