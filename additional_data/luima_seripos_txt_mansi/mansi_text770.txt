
Ты хурит ма̄ньщи пыгрищ по̄слым о̄лы Ваня Албин. Тав Ха̄льӯс район Ло̄пмус па̄вылт самын патыс, тот о̄лы. Ваня Рита а̄квēн янмалтаве, оматэ хосат а̄тимыг ēмтыс. О̄выл нила классытт тав Ло̄пмуст ханищтахтас, э̄лаль ос Кульпас школан ханищтахтуӈкве кēтвес. Тот ань нёлолов классыт ханищтахты, интернатт о̄лы.Ваня ань нилахуйплов та̄лэ то̄влыс, Саранпа̄вылн паспорт ва̄руӈкве ёхталас. Таве тот ва̄щинтаслум, потрамасмēн, ня̄врамакве по̄слыслум. Ваня ла̄внэ̄тэ щирыл, школат ханищтахтуӈкве ёмас, тав классэ̄т атхуйплов ня̄врам ханищтахты. Ты я̄тил ма̄ньщи ня̄врамакве пуста̄гыл вос о̄лы, То̄рум ёт, О̄тыр ёт вос о̄лы, вос яныгми.

	Светлана ХОЗУМОВА 

	 
