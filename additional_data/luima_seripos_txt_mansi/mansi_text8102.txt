
Рēтыӈ ю̄свой э̄тпос 21 щислатэ ма̄ янытыл о̄лнэ са̄всыр мирыт ща̄нь ла̄тӈаныл янытлан мирхал ялпыӈ хо̄талыг ла̄ваве. Ка̄сыӈ та̄л та хо̄талт ма̄хум та̄нти ла̄тӈыл потрыт хансэ̄гыт. 
2023 та̄л 21-26 хо̄та­ланэ̄т тамле тэ̄ла Ханты-Мансийск ӯст А̄с-угорс­кий институтт ва̄раве, тох намаявес: ханищтап акция «Фронтальный диктант на хантыйском, мансийском, ненецком языках». 
Хотьют номтэ паты, институтн ёхталэ̄н, ща̄нь ла̄тӈыл потыр хансэ̄н.
Ты тэ̄ла ма̄н Ханты-Мансийский автономный округ – Югра образова­ние ос наука департа­мент кол, общественный, внешний связь ос моло­дёжный политика депар­тамент кол ос округ яны­тыл о̄лнэ сосса мирыт обще­ственный объеди­неният колыт хосыт щё̄питылӯв.
Тамле акция ханищтап тэ̄ла палт ка̄сыӈ хо̄тпа вуйхатуӈкве вēрми. 2023 та̄лт А̄с-угорский инсти­тутн ёхталэ̄н манос ищ­хӣпыӈ ут хосыт потыр хансэ̄н. 
Институтн ёхтэгы̄н те, рēтыӈ ю̄свой э̄тпос 20 хо̄талэ мус ищхӣпыӈ ут хосыт наманын хан­сэ̄н, тувыл ты элек­трон­ный почтан кēтэ̄н: ouipiir@mail.ru. 
Ищхӣпыӈ ут хо­сыт хансуӈ­кве патэгы̄н те, Инсти­тут ищхӣпыӈ ут ло̄псэ хо̄нтэлы̄н, тот 21-26 хо̄талытт «Пройти Фрон­тальный диктант» потыр хо̄нтэлы̄н, намын тув хасумтэлы̄н, тувыл диктант хансуӈкве ӯн­тыл­матэ̄н. 
Ты тэ̄ла палт матыр ат те торгамтэгы̄н, ты телефон хосыт сво̄нитэ̄н, китыглахтэ̄н: 8 (3467) 33-54-35 манос ты тэ̄ла щё̄питан хо̄тпат электронный почтанылн потыр-охса хансэ̄н:  ouipiir@mail.ru. 
Тамле потыр «Ханты ясаӈ» ос «Лӯима̄ сэ̄рипос» газетаг ва̄рнэ колт хансуӈкве ро̄ви. Сосса ма̄хум тот ханты ла̄тыӈ казымский ос шурыш­карский диалек­тыгтыл хансуӈкве патэ̄гыт.
А̄с-угорский институтныл кēтым ля̄ххал ма̄ньщи ла̄тӈыг Светлана РОМБАНДЕЕВА толмащластэ
