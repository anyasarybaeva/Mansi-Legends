

	Ёсал ха̄йтнэ хо̄тал э̄лы-па̄лт ля̄ххал тотнэ ма̄хум биатлонный центр колн атыглавēсыт, та̄н ётаныл спортыт рӯпитан кӯщаит потыртасыт. 

	Евгений Редькин, округ каснэ тэ̄лат тармыл о̄лнэ кӯщай, ла̄выс, ты та̄л та̄н мо̄лты та̄л хольт округ янытыл лов со̄тыра са̄вит ма̄хум ёсал ха̄йтуӈкве ӯрēгыт. Сака са̄в хо̄тпа ка̄сащан ла̄тыӈ ат кēтсыт. Са̄в мир  ёсал ха̄йтнэ хо̄талт тув тах ёхтэ̄гыт. 

	«ЮграМегаСпорт» колт кӯщай ва̄ӈын хум Валерий Радченко тох потыртас: «Ёсал ха̄йтнэ ка̄сыӈ хо̄тпан тыт хасхатуӈкве э̄ри, тав номерыл миве ос нё̄тнэ кēнтыл мӯйлуптаве. Ха̄йтнэ лё̄ӈханыл о̄с уральтавес, тав ёмщакв щё̄питым о̄лы. Тувыл ёса ат о̄щнэ хо̄тпат та̄н тыгыл вуйлан ма̄гыс 200 парал щё̄питавēсыт. 

	Ос ёсал ха̄йтнэ федерация вице-президент хум Сергей Кря-нин округт о̄лнэ ма̄хум пуссын та хо̄талт кас-нэ ма̄н во̄всанэ. Та̄н мӯйлын ма̄хум ма̄гыс са̄всыр ка̄с тот ва̄рēгыт ос спорт тармыл яныг нам о̄щнэ хо̄тпа тув тах во̄вēгыт. 

	Мощēрт Ханты-Мансийскат биатлон яныг касыл ēмты, тув билетыт ёвтуӈкве ань э̄ри кос. Мо̄т ма̄т о̄лнэ ма̄хумн молях ёвтавет, ос ӯсувт о̄лнэ хо̄тпат билет та̄л ул вос хультэ̄гыт.

	 

	Тамара ХАТАНЕВА
