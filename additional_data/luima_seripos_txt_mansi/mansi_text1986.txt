

	Я̄ӈк на̄тнэ э̄тпос 26 хо̄талэ̄т «Николай Пирогов» нампа на̄иӈха̄п округ янытыл ма̄нь па̄влытн мир пусмалтаӈкве минас. Ты на̄иӈха̄пт яныг лēккарыг Николай Владимирович Ташланов рӯпиты. Ля̄ххал тотнэ хо̄тпат таве ты са̄всыр ва̄рмалит урыл китыгласаныл. 


		Тав ла̄внэ̄тэ щирыл, на̄иӈха̄п ма̄нь таквс э̄тпос мус яласаӈкве паты. Тав атах районытн ялы, атпан нупыл хо̄т па̄влытн па̄г-пӯхталы. Тот лов лēккар рӯпиты, та̄н халанылт ӯлыщ пуӈк пусмалтан лēккар, ма̄нь ня̄врам пусмалтан лēккар, сам а̄гм пусмалтан лēккар, паль, тур, нёл уральтан лēккар ос мо̄таныт. Та̄н ётаныл нилахуйплов ма̄нь лēккар минасыт. Китхуйплов хо̄тпа ос ты на̄иӈхапыт рӯпитэ̄гыт. Ты на̄иӈха̄п ка̄сыӈ та̄л ма̄нь па̄влытыт палт лов со̄тыра арыгтем хо̄тпан нё̄тмил ва̄ри. Таима̄гыс тав па̄влыӈ мирн ёмщакв ва̄ве, акваг ӯраве.

		Россия янытыл туп акв тамле на̄иӈха̄п о̄лы. Тот са̄в пусмалтан колнак щё̄питавес. Ма̄хум йильпи ищхӣпыӈ утыт хосыт янытанылт уральтавет. Ты коныпал лēккарыт тот операция ва̄руӈкве вēрмēгыт. 

		Яныг лēккар ла̄выс: «Ма̄н ёмщакв ва̄глӯв, хоты ма̄н ос хотьют уральтаӈкве минэ̄в. Э̄лы ма̄т ӯнлын па̄влыт палт туп туи порат на̄иӈха̄пыл ялуӈкве ро̄ви. Округув 

		янытыл са̄в тамле ма̄нь па̄выл о̄лы. Тот о̄лнэ то̄ва ма̄хум ва̄тихал пӯльницан ялантаӈкве ат вēрмēгыт, то̄ват олн 

		ат о̄ньщēгыт. Тыи ма̄-гыс мо̄рсыӈ порат ураль
		тахта̄лэ̄гыт. Ты хосыт 

		та̄н ань па̄выл мир янытэ̄т уральтахтуӈкве вēрмēгыт».

		Ань юи-о̄выл та̄лытт тох ēмталы, я̄ витэ молях то̄сы. Таима̄гыс хоталь минуӈкве э̄ри, лēккарыт на̄иӈха̄пт капитаныг рӯпитан хо̄тпа ёт потыртахтэ̄гыт. Хоты я̄ витэ моляхнув то̄сы, о̄влэ̄т тув минэ̄гыт. На̄иӈха̄п кӯщай округувт са̄в та̄л рӯпиты. Тав Кондинский, Ха̄льӯс, 

		Октябрьский ос Белоярский районытт овтын 

		я̄т ёмщакв ва̄ганэ, хоталь моляхнувег ялапа̄-луӈкве э̄ри, тав ты хӯлтыглы.

		На̄иӈха̄пт акв тамле ва̄рмаль о̄лы. То̄ва ищхӣпыӈ утыт ёлын щё̄питым о̄лэ̄гыт. Яныг
		па̄ла хо̄тпатн тув ва̄-гылсаӈкве сака та̄рви-тыӈ, ха̄ӈхылтап сака сохтыл лю̄ли. Матъёмас матросыг рӯпитан хо̄тпат нё̄тмил ва̄рēгыт, та̄н яныгпа̄ла хо̄тпат ла̄щлакв тыгле-тувле ва̄нтата̄лыяныл. Ос а̄гмыӈ-мосыӈ хо̄т-пат лēккарытн юн 

		уральта̄лавет. Са̄выӈ-па̄лэ лēккарыт хосат та̄гыл на̄иӈха̄п тармыл рӯпитэ̄гыт. Та̄н ка̄сыӈ па̄вылт о̄лнэ хо̄тпат ва̄ганыл.

		Пēс о̄лум ва̄рмаль

		Щар о̄выл щё̄с Югра ма̄т 1968 та̄лт «Здоровье» нампа на̄иӈха̄п яласаӈкве патыс. То̄нт лēккарыт ма̄нь па̄влытт о̄лнэ мир нас уральтасаныл. Тувыл ётылнув, 1973 та̄лт, «Здоровье-2» нампа на̄иӈха̄п щё̄питавес. Та на̄иӈха̄п о̄влэ̄т ма̄нь па̄влытн мир тотыглым яласас. Кӣвыр колнаканэ мощ мо̄тщирнув щё̄питавēсыт. Э̄рнэ лēккар атвес, а̄гмыӈ ма̄
		хум пусмалтан манос уральтан ма̄гыс сыре-сыр ищхӣпыӈ ут тув тӯлвес. 

		Та на̄иӈха̄п округ янытыл рӯпитым са̄в та̄л яласас. Э̄лын ӯнлын па̄влытт о̄лнэ ма̄хумн 

		ты ва̄рмаль сака мӯстыс. Та̄н ка̄сыӈ та̄л ты на̄иӈ
		ха̄п яныг ща̄гтыл ӯрса-ныл. Лēккарыт я̄ӈк миннэ юи-па̄лт рӯпитаӈкве о̄вылтахтыгласыт, я̄ӈк лю̄льнэ мус ма̄нь па̄влыт пуссын яласаӈкве а̄лы-ма̄лсаныл. Ка̄сыӈ хо̄тпа уральтасаныл.

		Тувыл ты ва̄рмаль щирыл 1993 та̄лт вит тармыл яныг на̄иӈха̄п та̄ртвес, тот колнакыт пуссын пӯльница хурипаг щё̄питавēсыт. Ты на̄иӈха̄п капай «Николай Пирогов» намыл майвес. 

		Николай Иванович Пирогов Москва ӯст 1810 та̄лт самын патыс. Тав нилахуйплов та̄лэ то̄влуме порат Москва ӯс лēккар университетн ханищтахтуӈкве минас. Ты ханищтап ва̄рмаль а̄стламе юи-па̄лт матахмат та̄л хо̄н ма̄т лēккар тэ̄лан э̄лаль ханищтахтас. Ма̄ньлат пыг ва̄т нупыл хо̄тыт та̄лэ то̄влуме порат профессорыг ēмтыс. Хо̄нтлум ма̄хум пусмалтан ма̄гыс пӯльница пӯнсыс. Тот хо̄нтлын ма̄т рӯпитан лēккарыт пусмалтан ва̄рмалин ханищтасанэ. Ты коныпал такви 

		ос сакватым хо̄тпат пусмалтаӈкве хо̄нтлын ма̄н ялантас.

		Николай Иванович сака ёмас хирургыг 

		о̄лыс. Ты лēккар о̄йка 

		хосыт са̄в хо̄тпа лы-лыӈта̄гыл хультыс. Тав операцият ва̄руӈкве са
		ка ёмщакв хасыс, нюлмит мӯсхал щирыл 

		ю̄нтсанэ. Таима̄гыс э̄лумхо̄лас ка̄тэ-ла̄глэ пусыг хультуӈкве вēр
		мыс. Ань лēккарыт ты ва̄рмаль «Опера
		ция Пирогова» ла̄вия
		ныл. Николай Ива
		нович 1981 та̄лт та̄рви-тыӈ а̄гме паттат а̄тимыг 

		ēмтыс. Ань ты на̄иӈха̄п тав намēтыл ты пиным о̄лы.

		Ты коныпал ань лēккаранув тэ̄лы порат 

		э̄лы па̄влытн ос машинал яласаӈкве патсыт. Ты ма̄гыс профессиональный патология Центрыт ат яныг машинат ищхӣпыӈ утытыл та̄стувēсыт. Та̄н па̄-вылт о̄лнэ участковый пӯльницат ёт акван-нё̄тхатым рӯпитэ̄гыт.  Ты щирыл э̄лы ма̄т о̄лнэ ма̄хманув туи ос тэ̄лы порат уральтавет. 

		Ань ты на̄иӈха̄п Ха̄льӯс районт ты хо̄талытт 

		рупитаӈкве паты тах.

		Саранпа̄вылт: 09.07 -  

		14.07 хо̄талытт.

		Ло̄пмуст: 15.07 – 16.07 

		хо̄талытт.

		Кульпаст: 17.07 – 21.07 

		хо̄талытт.

		Сортыӈъят: 22.07 

		хо̄талт.

		А̄нъят: 23.07 хо̄талт.

		Восыӈтӯр: 24.07 – 

		28.07 хо̄талытт.

		Тыныӈ ма̄ньщи ма̄
		хумаквет, на̄нкина̄н ӯр
		галэ̄н, пӯльницан ураль-тахтуӈкве ва̄тихал ялан-тэ̄н. Пуста̄гыл о̄лэ̄н, ёмас номтыл ё̄мыгтэн!

		 

		Николай 

		МЕРОВ

		 

 
