
Ты э̄тпост  округ Дума депутатыт акван-атхатыгласыт ос 42 са̄ккон пирмайтасыт. Та̄н савалап няврамытын ойтнэ пособие-олныт, пенсият, ханищтап ва̄рмаль, округ бюджет ос са̄в мо̄т э̄рнэ тэ̄лат урыл потыртасыт.Сапра̄ни о̄вылтахтам порат депутатыт стихыт хансум ё̄рн хум Юрий Вэлла ка̄стыса-ныл. Борис Хохряков, округ Дума кӯщай, ла̄выс: «Сӯкыр э̄тпост Юрий Вэлла а̄тимыг ēмтыс. Тав соссаӈ ма̄хум пēс йис ва̄рмалит но̄х-во̄рмалтан ма̄гсыл яныг рӯпата ва̄рыс. Округув тамле мӯтраӈ хо̄тпа та̄л та хультыс». 
Ты юи-па̄лт ма̄-хум рӯпитаӈкве о̄вылтахтасыт. Та̄н савалап ня̄врамыт ӯрга-лан ва̄рмаль урыл са̄ккон пирмайтасыт. Ты ня̄врамыт янмал-тан ма̄хум ань са̄в олныл мивет. Тамле 
ня̄врамыт вим нэ̄г-хумыг сас акв э̄тпос сыс 10 со̄тыра арыгкем солко̄вил ойтавēг. Та̄нанылн ойтнэ олныт о̄с тах но̄х-нё̄-тавет, акв э̄тпос сыс акв хо̄тпа 13 со̄тыра солко̄вил ойтуӈкве 
патаве.  Ма̄хум яныг а̄ги ман пыгыт виӈкве сака ат ка̄сащēгыт, тыима̄гсыл яныгнув ня̄в-рамыт янмалтым, мощ са̄внув олныл тах ойтавет. 12 та̄лныл яныгнув савалап ня̄врам щēмьян о̄с ке виве, ты ня̄врам ма̄гсыл 1 со̄тыра 775 солко̄вил са̄в-нувег миӈкве патавет. 
Сапра̄нит депутатыт ос «прожиточный минимум» урыл хансым са̄ккон урыл потыртасыт. Ты олныт мо̄тыт та̄лныл о̄с тах но̄х-нё̄тавет. 2014 та̄лт яныгпа̄ла ма̄хум 8 
со̄тыра 985 солко̄виныл мощщанув ке выгыт, та̄н ты са̄вит мус олнаныл но̄х-нё̄тавет. Рущ ла̄тӈыл ты тэ̄ла «социальный доплатаг» ла̄ваве. Мо̄тыт та̄лт округувт 20 со̄тыра 619 э̄лумхо̄лас тамле доплата-олныл тах ойтаве. 
Ханищтап ва̄рмаль урыл депутатыт о̄с потыртасыт. Соссаӈ ма̄-хум Ассамблеят рӯпи-тан хо̄тпат акв э̄рнэ рӯпата ань ва̄рēгыт. Та̄н ё̄раныл хосыт ма̄ньлат хо̄тпат ос ханищтап 
щирыл рӯпитан департаментыт соссаӈ ма̄-хум отдел тах ва̄раве. Тот хӯрум э̄лумхо̄лас ма̄ньщи, ханты ос ё̄рн ма̄ньлат ма̄хум, ня̄врамыт ханищтан тэ̄ла щирыл рӯпитаӈ-кве патэ̄гыт. Еремей Айпин ла̄выс, ань тот 30 арыгкем э̄лумхо̄лас рӯпитаӈкве ка̄сащēгыт. Та̄н халанылт каснэ̄ныл юи-па̄лт хӯрум хо̄тпа тах пēриявет. 
Округт рӯпитан депутатыт «депутатский фондыг» ла̄внэ олн пуссын  о̄ньщēгыт. Ты олнаныл урыл депутатыт о̄с потыртасыт. Ань ка̄сыӈ э̄лумхо̄лас  манос организация та̄нанылныл нё̄тмил во̄вуӈкве вēр-ми. Та̄лув оигпан э̄лы-па̄лт хӯрум э̄тпосн 
депутатыт пуссын аквъёт 55 миллион солко̄вил тах та̄ставет. То̄ва депутатыт олнаныл хоталь холтыяныл - ань ва̄ганыл. Та̄н ты олныл ханищтан колыт, культура колыт ос пӯльницат са̄всыр ищхӣпыӈ утыл тах ёвтыяныл. 
Ханты-Мансийск ӯст рӯпитан пӯльница са̄всыр оборудованиял ёвтаве. Ха̄льӯст о̄лнэ районный пӯльница ма̄хум пусмалтан ма̄г-сыл ищхӣпыӈ утыл о̄с 
тах та̄ставе. Округув янытыл рӯпитан садикыт тувыл о̄с олн во̄вē-гыт. Ма̄нь ня̄врамыӈ 
колыт депутатыт са̄в-сыр ёнгынутыл, мо̄т э̄рнэ пормасыл ёвтнэ ма̄гсыл о̄с тах олныл 
мыганыл.   
 
 
