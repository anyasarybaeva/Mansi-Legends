
Ха̄льӯс район Хулюмсӯнт па̄вылт нэ̄пак ловиньтан кол ма̄ньполь э̄тпос 17 хо̄тал па̄сныл йильпииг па̄лыг-пӯсвес.  Ха̄льӯсныл 250 йильпи нэ̄пак тув кēтвес: научный, художественный ос мо̄т са̄всыр нэ̄пакыт, тувыл ос ня̄врамыт ловиньтан нэ̄пакыт ōлэ̄гыт.  
Ольга Васильевна Баранова библиотека-колт рӯпитан хо̄тпаг паттувес. 
Ты кит са̄т минам сыс «Вечер поэзии» нампа хо̄тал о̄лыс. Тот  ма̄хум стихотвореният ловиньтасыт ос йильпи хансым нэ̄пакытыл пӯм­щалахтасыт.  
Нэ̄пак ловиньтаӈкв ка̄сащан ма̄хум халт АНО Этно-центр «Точка росы»  палт хо̄йхатнэ хо̄тпат о̄с тув ялантэ̄гыт, тымус «Ӯринэ̄ква хо̄тал» хумыс  янытлаӈкв, ты о̄вылтыт о̄с тот потыртэ̄гыт. 
Нэ̄пак мӯйлуптам хо̄тал о̄лум порат Леонид Бабанин хансум «Верто­лётная рапсодия» нампа нэ̄паке учителиг рӯпитан нэ̄ Татьяна Андреевна Головина библиотекан мӯйлуптастэ.
Яныгпо̄ль э̄тпос 2-8 хо̄талытт ня̄врам литера­тура хо̄талыт патэ̄гыт. Ты кастыл та̄н ма̄гсыланыл хансым нэ̄пакыт самын тӯщтувēсыт. Ня̄врамыт са̄ртын та̄гыл ты нэ̄пак ловиньтан колн акваг щалтапа̄лэ̄гыт, са̄всыр нэ̄пакытыл пӯмща­лах­тэ̄гыт. 
Ты ма̄к ёмас ва̄рмаль, библиотека-кол а̄витэ акваг па̄лыг-пӯнсым тах паты. 
Анна Алгадьева
