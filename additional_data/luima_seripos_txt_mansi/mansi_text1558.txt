

	Та̄л котиль э̄тпос 25 хо̄талэ̄т Россия янытыл студентыт янытлан хо̄талыг о̄лы. Югра ма̄вт ханищтахтан ма̄ньлат хо̄тпат тамле хо̄тал о̄с пуссын янытлэ̄гыт. Югорский университетыт ханищтахтан ня̄врамыт ты кастыл ос са̄всыр каснэ ва̄рмалит, суссылтапыт щё̄пита̄лсыт.


		Ма̄ньлат хо̄тпат,  хумус ханищтахтэ̄гыт ос ты ялпыӈ хо̄тал хумус янытлэ̄гыт, та урыл Татьяна Карминская, ЮГУ ректорыг рӯпитан нэ̄, ля̄ххал тотнэ ма̄хум э̄лы-па̄лт потыртас. 

		Югорский университыт а̄гит-пыгыт тот са̄всыр профессиян ханищтавет. Ань тот ханищтахтан хо̄тпат халт 20% са̄вит а̄гит-пыгыт Ханты-Мансийск ӯсныл о̄лэ̄гыт, мо̄таныт пуссын округ янытыл манос мо̄т ма̄ныл ханищтахтуӈкве тыг ёхтысыт. Ты э̄лы-па̄лт тамле ва̄рмаль о̄лыс, ма̄нь па̄вылныл ёхтум ма̄ньлат хо̄тпат пуссын ӯст о̄луӈкве хультсыт, ювле яныгман ма̄н минуӈкве ос тот рӯпитаӈкве ат ка̄сащасыт. Ань мо̄т 

		щирыл ēмтыс, са̄в агит-пыгыт ювле о̄лнэ ма̄н миныглэ̄гыт, мощща хо̄тпа тыт о̄луӈкве 

		хульты. 

		Ты э̄лы-па̄лт ос та̄рвитыӈ ва̄рмаль 

		о̄лыс, университет а̄стлам хо̄тпат рӯпата хо̄нтуӈкве ат вēрмы-сыт. 2014 та̄лт ЮГУ а̄ст-лам 97% са̄вит а̄гит
		пыгыт пуссын рӯпи
		тэ̄гыт. 

		Ля̄ххал тотнэ ма̄хум 

		ос соссаӈ ня̄врамыт хумус ханищтахтэ̄гыт ос пēс йис ва̄рмаляныл э̄лаль хумус тотэ̄гыт, та урыл пӯмщалахтасыт. Татьяна Карминская ла̄выс, Югорский университетыт ань 

		ма̄ньщи, ханты ос ё̄рн ня̄врамыт ма̄гсыл я̄нас институт рӯпиты. 

		Ма̄ньлат а̄гит-пыгыт 

		тот та̄нки ща̄нь ла̄тӈа-ныл ханищтэ̄гыт, ты 

		коныпал мо̄т предмет хосыт та̄н соссаӈ ма̄хум пēс йис ва̄рмаляныл урыл потыртавет ос 

		ханищтавет. 

		Та институтыт ань 

		акв йильпи тэ̄ла ва̄рвес, рущ ла̄тӈыл 

		«Лаборатория народных промыслов»  намаим о̄лы. Тув ялантан а̄гит а̄канит, турло̄псыт ос мо̄т пормасыт 

		ю̄нтуӈкве, сагуӈкве ханищтавет. Ты пормасыт ос сувенирыт та̄н 

		са̄всыр выставкат тах  

		суссылтэ̄гыт. 

		Тыщирыл Югорский университет соссаӈ ма̄хум пēс йис ва̄рма-ляныл э̄лаль тотыяныл. 

		 

		Людмила Тасманова

		 

 
