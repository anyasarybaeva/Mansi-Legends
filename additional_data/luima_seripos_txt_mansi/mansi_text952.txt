

	Ты ва̄рмальн ветеран э̄ква Нина Георгиевна Попова во̄виньта̄лвес. Тав такви урēт мощ потыртас. На̄н тав потре э̄лаль ловиньтэлы̄н: «Ам Ханты-Мансийск ӯст хо̄тпан нупыл акв та̄л о̄лэ̄гум. Амки Москва ӯсныл Минск ӯс нупыл миннэ лё̄ӈх хосыт ӯн-лын па̄вылт самын патсум. Хо̄нтлын нак э̄лы-палт ма̄н, ня̄врамыт, са̄всыр та̄рвит рӯпата ва̄рсӯв. Тувыл лӯпта э̄тпос 22 щислат илттыг пилыщмаӈ капай ēмтыс. Фашистыт ма̄н ма̄вн хо̄нтлым ёхтасысыт. 

	Ма̄н па̄влув Москва ӯсныл яныгса̄т са̄тлов вēрыстат ӯнлыс. Та̄н тув ма̄нь таквс э̄тпос ловит хо̄талт ёхтысыт. Фашистыт сака молях э̄лаль минасыт. То̄нт са̄в мир порславес. Ельня, Вязьня па̄влыг торыг ты кос ма̄хманув хо̄нтлысыт, ла̄щал ювле та я̄ртвēсыт. 

	Немцыт Москва ӯсн сака молямтахтасыт, тыи ма̄гыс сака са̄в ё̄р пинсыт, та̄кыщ алхатасыт. Москва нупыл миннэ̄ныл порат, нас о̄лнэ мир ат новсаныл. Ётылнув, хунь ювле ня̄влуӈкве патвēсыт, та̄н па̄влытытт о̄лнэ 

	мир нупыл сака кан-тыӈыт о̄лсыт. Та по
	рат са̄в хо̄тпа наска̄с-сыг порславес. То̄ва 

	колыт э̄лумхо̄ласыӈ та̄гыл но̄х-пēлам-тасаныл. 

	Мир хоталь вēрмысыт, тув ха̄йтсыт. Ам ва̄т нупыл атахтем вēрыста ла̄глылл  ё̄мсум. Тувыл пормас тотыглан на̄иӈтӯйтын та̄лсум, Украина ма̄н тотвēсум. Тот немцыт кит арыгтем та̄л о̄лсыт. Та̄н ётаныл о̄лмувт, ка̄сыӈ хо̄тпа по̄йкщис, ма̄нки хо̄тпанув хо̄нтлым моляхнув вос ёхтынувыт. Маттем та саваласӯв. 

	Ётыл, хо̄нт юи-па̄лт, ам Украинат хультсум, са̄т та̄л тот о̄лсум. Ка̄-сыӈ хо̄тал ма̄нки ё̄ранув ат са̄литасанӯв та̄рвит рӯпата ва̄рсӯв. Война порат ма̄в щар пулиг-о̄хтыртавес. Коланув щё̄питасанӯв, тэ̄пкант тэ̄нут янмалтасӯв. 

	Родинав ёмасыг ēмтнэ ма̄гыс ма̄нки сака рӯпитаӈкве тахсӯв. Тыщир ты о̄лсӯв. 

	О̄йкам Тобольск ӯс
	ныл о̄лыс. Тав армият са̄т та̄л лусытас. Мēн 1949 та̄лт акван-минасмēн ос Украина ма̄ныл тав 

	о̄лнэ ма̄тэ̄н о̄лмыг
	тасмēн. Тот нор як
	тым рӯпитасмēн. Тувыл 1963 та̄лт Ханты-Мансийск ӯсн ва̄нтлы
	самēн. Са̄всыр ма̄т аквъёт пуссын атпан нупыл нёлолов та̄л рӯпитасум. Ты та̄лыт-ныл налыман нупыл 

	ат та̄л Ханты-Мансийск ӯст рӯпитасум».

	Нина Георгиевна 

	хо̄нтлын нак порат Украина ма̄т партизанытн нё̄тыс. Сытамыг та̄нанылн тэ̄нут, маснут тотыглас.  Тувыл ща̄гтын хо̄тал ёхтыс. Та̄л котиль э̄тпост 1944 та̄лт Украинан ма̄нки хо̄тпанув хо̄нтлым ёх
	тысыт. Тувыл ты фашистыт акваг ювле ня̄влуӈкве патвēсыт. 

	Ты пилыщмаӈ накт са̄в хо̄тпа порславес. Хотьют рӯт та̄л, хотьют ща̄нь-а̄щ та̄л, хотьют ня̄врам та̄л хультыс. Ты сака та̄рвитыӈ ва̄рмаль о̄лыс. Ма̄н, редакцият рӯпитан хо̄тпат, Нина Георгиевна пус ка̄т, пус ла̄гыл э̄лаль о̄луӈкве ла̄вилӯв.

	Николай МЕРОВ

	 
