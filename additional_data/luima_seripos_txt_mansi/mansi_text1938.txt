

	Я̄ӈк на̄тнэ э̄тпос ва̄т нупыл хо̄т щислат  Ханты-Мансийскат яныг кӯщаит ос мӯй ма̄хум акванатхатыгла̄лсыт ос та̄н я̄, тӯр витыт урыл потыртасыт. Ты ва̄рмаль  "Современные проблемы охраны и использования водных объектов Югры: пути их решения" намаим о̄лыс. Тав "Спасти и сохранить" ма̄-вит ӯргалан тэ̄ла кастыл о̄вылтавес. 


		Тув атхатам ма̄хум ёт Наталья Комарова округ губернаторув пащалахтас ос таи ла̄выс: "Ма̄н ма̄-вит ӯргалан акция-ва̄рмаль ты о̄вылтаслӯв. Ты та̄л тав "В капле воды - весь мир!" номтыӈ ла̄тӈыл намтыслӯв. Ма̄нки палтув вит сыстамыг о̄щнэ нак сака ӯргалаӈкве э̄ри. Ма̄н округув Обь-Иртышский бассейн тармыл о̄лы, тыт са̄в я̄т, тӯрыт овēгыт. Югра ма̄в Финляндия ма̄ хурипаг о̄лы".  

		Ань Финляндияныл мӯй хо̄тпат о̄с ёхталасыт. Яри Салонен, «Пяйят-Хяме» коммуна 

		союз кӯщаиг о̄лнэ хум, та̄нки палтаныл о̄лум ва̄рмалит урыл потыртас: "Ма̄н ма̄хумн айнэ вит ӯсувт сыстамтылӯв. Айнэ вит ӯс ляпат о̄лнэ тӯрныл выгӯв. Вит сыстамтым ма̄н лов арыгкем та̄л рӯпитэ̄в  ос таима̄гыс ёмас ищхӣпыӈ утыт о̄ньщēв. Та щирыл ма̄н ма̄-витув ат па̄ӈквты
		лӯв. Ты ва̄рмалит пӯмщалан ма̄гыс на̄н палтын ёхтысӯв, ос на̄н ка̄сащегы̄н ке, ма̄н аквъёт рӯпитаӈкв вēрмēв. Ма̄н на̄нан нё̄тэв тах". 

		Тувыл ма̄хум э̄лы-палт  Югра  ма̄-вит ӯргалан кӯщай Сергей Пикунов потыртас. Борис Ткачёв, ЮГУт рӯпитан профессор хум, ма̄-вит ос я̄т, тӯр вит ёмщаквег ханищтан ос  та̄ра-паттым са̄всыр ва̄рмалит урыл ла̄тыӈ тотыс. 

		Акван-атхатам ма̄хум резолюция-нэ̄пак щё̄питасыт ос э̄лаль аквъёт рӯпитаӈкве 

		потыртахтасыт.   

		Тамара Мерова 

		 

 
