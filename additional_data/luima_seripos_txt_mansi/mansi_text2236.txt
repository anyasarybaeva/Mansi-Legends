

	Туи порат Архангельск ӯст Гостиный двор колт «Молодые дарования» нампа выставка манос конкурс рӯпитас. Ма̄щтыр ма̄хум тыг 40 ӯсытныл ман округытныл та̄нти ка̄тыл ва̄рум пормасаныл кēтыгласаныл – 400 са̄вит са̄всыр маснут, о̄щнут, ёнгынут. Москва, Тула, Владимир, Ханты-Мансийск, Набережные Челны, Рязань, Липецк, Киров, Перьм, Иваново, Сергиев Посад ос мо̄т ма̄ныл тотыглавēсыт.

	309 ма̄щтыр ма̄хма-нув халт Ханты-Мансийск ӯст Центр ремёсел колт рӯпитан нила хо̄тпа пормасаныл тыг кēтыгласаныл. Кӯщаиг тот Ольга Бубновене тав о̄лы. Китгаге «Народный костюм» тэ̄ла палт но̄х-патсы̄г.

	Екатерина Смирнова хӯрум рущ суп ю̄нтыс. Тамле супыт ма̄хум Лӯи ма̄т XIX-XX нот порат о̄щсыт. Ольга Бубновене тох потыртас: «Округувт ма̄н ань янгыщ соссаӈ ма̄хум маснут, пормас ва̄рēв, пӯмщалэ̄в, ос рущ ма̄хум пēс йис маснут урыл сака мат ат номсэ̄в. Таима̄гыс Екатерина ва̄рум рӯпататэ сака янытлылӯв». 

	Китыт нэ̄ Лилия Янкина ос соссаӈ ма̄хум щулкиныт сагыс. Ты маснутыт тав ань XVIII-XIX нотыт порат финский учёный хо̄тпат по̄слыглым хурит щи
	рыл сагиянэ. То̄ва хорамыт рущ ма̄хум хораманыл хурипат. Туристытын тамле щулкиныт сака пӯмщалавет. Ольга Дмитриевна ла̄выс: 

	«На̄н па̄ссат ма̄щтырлэ̄-гын, ма̄н ос щулкиныт сагēв. На̄н ӯсын ёхталаӈкве ам хосат 

	та̄гыл номсысум, ка̄
	салаӈкве, хумус на̄н 

	о̄лэ̄гын, ма̄ныр ма̄щтырлэ̄гын, хораманын манхурипат. Ам 

	ань тыт са̄в нэ̄пак ёвтсум, юн ловиньтаӈкве патэ̄гум».

	Архангельский областьт о̄лнэ ма̄хум та̄нти ва̄рум пормасаныл о̄с янытлавēсыт. «Народная игрушка», «К юбилею Великой Победы» ос «Медведь в произведениях мастеров и художников народных промыслов» тэ̄ла палт «Беломорские узоры» ос «Декор Севера» колыгт рӯпитан ма̄хум но̄х-патсыт. Выставка хунь ущ рӯпитаӈкве о̄вылтахтас, «Беломорские узоры» колт рӯпитан ма̄хум ма̄стер-класс ва̄рыгласыт – йӣвныл ӯйрищ ма̄щтырласыт. Касай, сартнэтēр, па̄рт 

	та маныр ёт пуссын о̄щсыт. Ӯйрищ тарыг манос ха̄пка йӣвныл ва̄раве. Ма̄щтыр нэ̄ Татьяна Небоженко 

	йӣв татем молях ёрги, ка̄таге ка̄ркамыщ рӯпитэ̄г. Тувыл ва̄рум утэ ма̄хумн суссылтастэ, со̄ль, ӯйрищиг та тэ̄лыс. Татьяна ла̄выс: «Акв хо̄тал сыс 6-7 тамле ӯйрищ ва̄руӈкве ро̄ви. Ам ма̄ниг о̄лмум порат, номилум, тамле ӯйрищит ма̄хум ка̄сыӈ колт о̄щсыт, та̄наныл ма̄щтырлаӈкве хум хо̄тпат пуссын ха̄ссыт. Ты нэ̄ по̄хат мо̄т ма̄щтыр хум ӯнлыс, тав ос ка̄тыл ва̄рум луве о̄льпыл хорамтастэ.

	Ты выставка манос конкурс ма̄н 25 та̄л сыс ты ва̄рилӯв. Таве нас хунь суссылтылӯв, ма̄н ань таи ла̄вуӈкве 

	таӈхēв: Россиявт са̄в мир о̄лы, ка̄сыӈ такви культура о̄ньщи, пēс йис пӯмыщ ва̄рмалит 

	о̄ньщи. Та̄наныл э̄лаль 

	тотуӈкве, мирн суссылтаӈкве ат те 

	патыянӯв, хот та 

	ёрувлахтэ̄гыт. Ма̄ньлат 

	ма̄хум вос пӯмща-лахтэ̄гыт, вос ха-нищтахтэ̄гыт, ты рӯпата ва̄руӈкве вос ка̄сащанувыт. Мо̄т ма̄т о̄лнэ ма̄хум рӯпатаныл э̄рыӈ ёмащакв ойтаве, ма̄н рӯпата олнув тай но̄х ат лапи. Таима̄гыс ма̄ньлат хо̄тпат ма̄н 

	палтув йиӈкве ат таӈхēгыт. Ты урыл ам кӯщаянув ёт потыртасум, нё̄туӈкве ла̄ввесӯв. Ам номсэ̄гум, ма̄н нё̄-тавēв, ты э̄рнэ тэ̄ланув о̄с са̄в та̄л о̄луӈкве 

	патэ̄гыт. 

	 

	Мария Гаврилова потре ма̄ньщи ла̄тӈыг 

	С. Хозумован 

	толмащлавес
