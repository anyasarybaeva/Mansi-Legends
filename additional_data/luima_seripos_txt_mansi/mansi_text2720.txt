

	Та э̄тпос оигпан э̄лы-па̄лт Екатеринбург ӯсныл Штефан Кайль Ханты-Мансийск ӯсн ёхталас. Тав округ кӯщаюв Наталья Комарова ёт хо̄нтхатыглас. Ты хум ӯст Германия ма̄ныл РФ генеральный консулыг о̄лы. 

	Наталья Комарова тав нупылэ ла̄выс: «Германия ёт ма̄н хосат та̄гыл аквъёт рӯпитэ̄в. 2013 та̄лт яныгпо̄ль э̄тпост Ханты-Мансийск ӯст яныг форум о̄лыс. То̄нт ма̄н немецкий 

	компаният Нё̄рт рӯпитаӈкве во̄всанум. Ма̄н Нё̄ранувт сака са̄в тыӈын а̄хвтас о̄лы, аквъёт рӯпитаӈкве ке патэ̄в, са̄в олн сэ̄луӈкве вēрмēв. Сургут ӯст на̄йпос ва̄рнэ станция аквъёт ӯнттыслӯв. Ань ты яныг станция са̄в на̄йпос ва̄ри. Ма̄навн аквта щирыл э̄лаль рӯпитаӈкв э̄ри,  то̄нт мирн са̄в э̄рнэ тэ̄ла тах тотэ̄в».

	Ма̄н округувт ка̄сыӈ та̄л «Спасти и сохранить» нампа ма̄-вит ӯргалан тэ̄ла щё̄пита̄лаве. Тӯяг ма̄ янытыл тыг ёхтын мӯй ма̄хум ты урыл кинат тыт суссылтэ̄гыт. 

	Германия ма̄ныл кина по̄слан ма̄хум о̄с ка̄сыӈ та̄л ёхталэ̄гыт. 

	Штефан Кайль ла̄выс, тав мо̄лты та̄л сӯкыр э̄тпост Екатеринбург ӯст акв суссылтапн ялыс. Тот немецкий компаният та̄нки рӯпатаныл урыл потыртасыт. Та̄н Россият э̄лаль рӯпитаӈкве 

	пуссын ка̄сащēгыт. 

	Округ кӯщай нэ̄ Наталья Комарова ос ёхталам Штефан Кайль аквъёт э̄лаль рӯпитаӈкве ла̄вхатсы̄г. 

	 

	Людмила Теткина 
