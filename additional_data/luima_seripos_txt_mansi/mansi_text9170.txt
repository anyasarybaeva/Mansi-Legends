
Югорский государственный университет акв я̄нас программа щё̄питас, тот мощщаг хультум сосса мирыт олн ойтнэ щирыл социально-гуманитарный тэ̄латын ханищтахтуӈкве во̄вавет.   
Ты та̄л ханищтахтын поратэ сӯкыр э̄тпос 16 хо̄талэ̄т о̄вылтаве ос я̄ӈк на̄тнэ э̄тпост 31 хо̄тал мус а̄сты. Мо̄т па̄влыт­ныл ос ӯсытныл Ханты-Мансийск ӯсн ёхтын хо̄т­пат общежитиял мивет. 
Ань тот ханищтахтуӈ­кве ка̄сащан хо̄тпат э̄рнэ нэ̄паканыл вос щё̄питэ̄­гыт ос о̄йттур э̄тпос 15 щисланыл сӯкыр э̄тпос 13 щислатэ мус ЮГУ колн вос кēтыяныл ма­нос тотыяныл. 
Тув тамле нэ̄пакыт э̄рēгыт:
– заявление хансуӈкве;
– образование о̄щнэ нэ̄пакын;
– са̄в ма̄т пуссын нэ̄па­канын суснэ ма̄гыс ка̄са­щан ла̄тӈын;
– хоты сосса мирыт­ныл о̄лэ̄гын (ханты, ма̄ньщи, ё̄рн) тамле нэ̄пак уральтаве;  
Хотьют матыр та̄ра-паттуӈкве номсы ке, тав Кондратьев Николай Иванович кӯщаиг о̄лнэ хум ёт потрамаӈкве вēрми, тав телефонэ +7(3467) 377-000, доп. 580. Манос тавēн ищхӣ­пыӈ ут хосыт пищма вос хансэ̄гыт,  n_kondratyev@ugrasu.ru
Ты коныпал Дятлова Татьяна Александровна, тавēн нё̄тнэ нэ̄н, свони­таӈкве ро̄ви, +7 (3467) 377-00, доп.348, манос пищма кēтуӈкве t_dyatlova@ugrasu.ru
Ханищтахтын та̄л тынэ яныгса̄т со̄тыра (100 000) солко̄ви.
Ханищтан ос наука департаментыт Барсу­кова Наталья Сергеевна палт ты тэ̄лат та̄ра-пат­туӈкве ро̄вēгыт. Тав телефонэ  8 (3467) 360-161, доб. 2539, e-mail: BarsukovaNS@admhmao.ru 
Кēтым ля̄ххал ма̄ньщи ла̄тӈыг Тамара МЕРОВА толмащластэ
