
Та̄л котиль э̄тпос хусыт хо̄талэ̄т Ханты-Мансийск ӯс ля̄ххал тотнэ колн округ прокурор Евгений Борисович Ботвинкин ёхталас. 2015 та̄л сыс рӯпатаныл хумус минас, манса̄вит та̄рвит та̄н мӯсхал щирыл щё̄питасыт, тав ты урыл потыртас.

	Кӯщай хум ла̄выс, ювле хультум 2015 

	та̄л ты кос та̄рвитыӈ о̄лыс, та сыс ань 

	лю̄ль накыт мощща-маӈкве патсыт. Ты 

	прокуратурат рӯпитан хо̄тпат та̄н са̄в ё̄р 

	пинсыт. Мо̄лты та̄лт 

	ва̄т нупыл ат со̄тыра лю̄ль нак ēмталас. Китса̄т арыгтем тэ̄ла та̄ра-паттувес. Нила со̄тыра заявление
	нэ̄пак сутн кēтвес.

	Ма̄хум рӯпата 

	олнаныл та̄ра вос ойтвēсыт, ань ты ва̄рмаль ёмщакв уральтым о̄ньщаве. Та та̄лт рӯпата олн юв-пувнэ кӯщаит пуссын аквъёт онтоловса̄т со̄тыра солко̄ви ойтуӈкве я̄ртвēсыт. Ты тэ̄ла 

	щирыл прокуратура 

	са̄в та̄л рӯпата 

	уральтан инспекция хо̄тпат ёт акван-нё̄тхатым рӯпитэ̄гыт. Та̄н ма̄хум заявление-нэ̄паканыл хосыт 

	манос план щирыл 

	предприятият уральты
	маныл юи-па̄лт кӯщаит 

	та̄ра олн хо̄нтэ̄гыт. 

	Хоты кӯщаит рӯпата 

	олн ат ойтэ̄гыт, та̄н 

	сутытан накн паттавет. Ты хосыт мо̄лты 

	та̄л нила кӯщай хо̄тпа сутытавес. 

	Та та̄лт округ 

	прокуратуран ма̄хум налыман нупыл нила со̄тыра нё̄тмил во̄внэ пищма кēтсыт. 

	Аквхуйплов со̄тыра э̄лумхо̄лас та̄нки про
	курор кӯщай ос 

	тавēн нё̄тнэ хо̄тпат палт нё̄тмил во̄вуӈкве ёхталасыт. Ма̄хум ты тэ̄лат уральтаӈкве во̄всыт: о̄лнэ кол, вит, 

	рēг ма̄гыс тыныт 

	ос тэ̄нут тынаныл сака но̄х 

	ул вос нё̄твēсыт, 

	ма̄-вит ӯргалан урыл, ханищтап ос тыг рӯпитаӈкве э̄лыл 

	ёхтын ма̄хум вос уральтавēсыт.

	Кӯщай хум ла̄выс, 

	ань лю̄ль тэ̄рпи (наркотик) тыналан хо̄тпат 

	акваг ня̄влалым о̄ньщавет. Ань тамле лю̄ль тэ̄рпи тыг са̄в тотаве. Тувыл ос наска̄ссыг мир 

	порслан хо̄тпат 

	пувнэ ма̄гыс о̄с са̄в рӯпата ва̄раве. Ты кит та̄рвитыӈ ва̄рмалиг акван-олтым о̄лэ̄г. 

	Ань хо̄н ма̄т са̄всыр хо̄нтлын накыт ēмта-лэ̄гыт. То̄ва ма̄т о̄лнэ 

	мир наска̄ссыг порславе. Ты сымта̄л
	ма̄йтта̄л хо̄тпат рущ ла̄тӈыл «террористыг» ла̄вавет.

	Ань тамле ва̄рмаль о̄лы, э̄лы хо̄нтлын 

	ма̄ныл тыг ёхтын 

	террорист-хо̄тпат тыт о̄лнэ мир наска̄ссыг порслуӈкве хуйтавет. Тамле хо̄тпат 

	пувнэ ма̄гыс проку
	ратурат, спецслужбат 

	ос полицият рӯпитан ма̄хум акван-нё̄тха
	тым кинсыяныл. 

	Ань ты мус кит 

	тамле ва̄рмаль округувт та̄ра
	паттувес. Лю̄ль нак 

	са̄в ул вос ēмтыс, 

	прокуратурат рӯпитан ма̄хум акваг ка̄ркамыг рӯпитэ̄гыт.

	Тувыл ос тамле 

	та̄рвит ва̄рмаль о̄лы, рущ ла̄тӈыл «коррупцияг» ла̄ваве. Ты кӯщаит, хотьют 

	бюджетныл олн тӯлмантэ̄гыт, ла̄па-лахтэ̄гыт ос матыр ма̄гыс хо̄тпаныл олн во̄вēгыт, та̄н о̄с та̄кыщ ня̄влалавет. Та̄л сыс ниласа̄т ва̄тахкем 

	тамле тэ̄ла та̄ра-паттувес. Ты ва̄рмаль ювле хультум та̄лныл са̄т процентын са̄вну-вег ēмтыс. 

	Ты хосыт 600 

	миллион солко̄ви 

	са̄вит холтвес, государствав ты олныт ат хо̄нтсанэ. Тыгыл туп акв охсатэ ювле 

	виӈкве а̄ртмыс. Ты 

	коныпал китхуйплов 

	миллион солко̄ви са̄вит олн ювле винэ 

	ма̄гыс ма̄хум заявле-ние-нэ̄пакыт сутн 

	хассыт. 

	Тувыл кӯщай хум ла̄выс, ань лю̄ль накыт ул вос са̄вмēгыт, та̄н та̄кыщ уральтым о̄ньщавет. Ловмантем процент са̄вит щар та̄рвитыӈ лю̄ль накыт юв-пуввēсыт. Ма̄ньлат ма̄хум лю̄ль пищ ва̄руӈкве ань 

	о̄с сака ат патсыт, 

	мощ ёл-по̄йтсыт. 

	Юи-о̄вылт Евгений Борисович округувт 

	щар ёмщакв рӯпитан прокуратуратыт урыл потыртас. Тав ла̄вме 

	щирыл, 2015 та̄лт 

	яныг ӯсыт халт 

	Нижневартовск ӯс 

	прокуратура щар 

	ёмщакв рӯпитас. Ма̄ньнув ӯсыт халт 

	ос Когалым ӯс прокуратура но̄х-патыс. 

	Районыт халт ос 

	Ха̄льӯс район прокуратура но̄х-патыс. Тот рӯпитан хо̄тпат 

	кӯщаитн пуссын янытлавēсыт.

	 

	 

	Николай 

	МЕРОВ
