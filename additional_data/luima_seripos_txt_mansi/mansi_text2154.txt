

	Надежда Фёдоровна Павлова 

	Ты нэ̄ хо̄тхуйплов арыгкем та̄л «Старый Сургут» нампа центрыт рӯпиты. Ты та̄лыт сыс ма̄щтыр нэ̄ то̄рыл, совныл са̄всыр маснут ос са̄всыр пормас ю̄нты. Ка̄тыл ва̄рум пормасанэ ос ю̄нтум маснутанэ ва̄тихал мирн суссылтавет. 

	Ань Надежда Фёдоровна соссаӈ ма̄хум пēс йис ва̄рмалитыл сака пӯмщалахты. Сургут ӯст о̄лнэ мо̄т ма̄щтыр ма̄хум ёт тав суссылтапытн, каснэ ва̄рмалитн такви пормасанэ акваг кēтыглыянэ. 

	То̄ват  Венгрият ос мо̄т элы хо̄н ма̄т суссылтавēсыт.  Ты коныпал ос Екатеринбург, Тюмень, Тобольск, Москва, Ханты-Мансийск ос мо̄т яныг ӯсытн тотыгла
	вēсыт. 

	Ты ма̄щтыр нэ̄ са̄всыр фестивалитн, конференциятн акваг во̄виньта̄лаве. Тот тав такви ма̄щтырлам пормасанэ урыл потырты ос мо̄т ма̄щтыр ма̄хум палт ханищтахты. Надежда Федоровна са̄в та̄л ка̄ркамыг рӯпитанэ̄тэ ма̄гсыл сака са̄в янытлан нэ̄пакытыл, са̄всыр дипломытыл майлувес.  

	 

	Людмила Теткина
