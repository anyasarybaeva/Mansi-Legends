

	Ювле хультум э̄тпос 10 хо̄талэ̄т Ханты-Мансийск ӯст о̄лнэ Ма̄ ос Э̄лумхо̄лас музейт ю̄нсхатан тулят суссылтавēсыт, рущ щирыл напёрсткаг ла̄вавет. Матахтем яныгса̄т са̄вит тулят акван-атымат, нормат тармыл тӯщталымат.


		Ю̄нсхатан туля – ты ань тулё̄вылн мастапан ут. Хо̄тпа хунь ю̄нсхаты 

		ман матыр ма̄щтырлы, ань тулё̄влэ ю̄нтупын ул вос пēлаве, таима̄
		гыс тулял ю̄нты. О̄выл 

		тулят патта та̄л ва̄р-вēсыт, патта ат о̄щсыт. Мощ ётылнуве паттал ущ ва̄руӈкв патвēсыт. Ня̄врамыт ма̄гыс, насати, о̄с я̄нас тулят ва̄рыглавēсыт.

		Россиявт о̄выл тулят XIV нотт ва̄руӈкве патымат, акв тамле туля Новгород ӯс ляпат хо̄нтвес. Туля урыл о̄выл потыр Иверский пупколт хо̄нтвес, 1669 та̄л пēс нэ̄пакт хансым о̄лы, ань та пупкол 

		40 туля ос 300 ю̄нтуп 

		ёвтыс. 1704 та̄л па̄сыл тулят са̄в ма̄т ва̄
		руӈкве патвēсыт, са̄в
		сыр хуритыл хорам-тавēсыт, сыресыр о̄льпытыл сартвēсыт. 

		Европа ма̄т ю̄нсха
		тан тулят ва̄руӈкве 

		ма̄хум Нюрнберг 

		ӯст ханищтавēсыт. 

		Тот ю̄нсхатан туля 

		ва̄рнэ тэ̄ла тӯйтым 

		о̄щвес. Туля ва̄руӈкв 

		ха̄снэ хо̄тпа мо̄т ӯсын манос э̄лы хо̄н ма̄н 

		ва̄нтлуӈкве ат та̄ртвес, тав ань ты тэ̄ла нэ̄м
		хотьютн ул вос 

		суссылтытэ, ты урыл нэ̄мхотьютн ул вос потырты. Китыт тамле яныг центр Голландия ма̄т о̄лыс, тот са̄в фабрикат рӯпитасыт, са̄в 

		тулят ва̄рвēсыт. Та 

		порат ма̄щтыр ма̄
		хум  сака са̄в о̄лыс, 

		нэ̄ хо̄тпат акваг ма
		тыр ю̄нтсыт, щаквщи-сыт. Пēс ань хунь нэ̄-хумыг акван-минэ̄г, 

		хум хо̄тпа нэ̄тэ̄н ю̄нсха
		тан туля мӯйлуптас. 

		XVII-XVIII нотытт тулят щар сака модныиг ēмтсыт, ма̄хум халанылт тулятыл мӯй
		луптахтасыт. Нэ̄т хотталь мӯйлуӈкве минмыгтэ̄гыт, ёт 

		нёлолов са̄виттем ю̄нсхатан туля выгыт,

		нэ̄ ань катагēт ка̄сыӈ 

		тулё̄выл туля вос 

		о̄ньщи. Та порат та̄н сака тыныӈ тēрыл ос а̄хвтасыл ва̄рвēсыт. Ос хунь ю̄нсхатан машинкат нэ̄глысыт, тулят 

		сака ёвтуӈкве ат патвēсыт. Ты юи-па̄лт сака мат са̄в ва̄руӈкве ат патвес.

		Э̄лы-хо̄н ма̄т о̄лнэ ма̄хум ю̄нсхатан туля 

		акван-атнэ ва̄рмаль 

		сака э̄руптэ̄гыт, рущ ла̄тӈыл ла̄ваве – коллекционирование. Янгыщ 

		английский фарфоровый тулят янытлавет, тувыл ща̄лголн ос мо̄т 

		са̄всыр тулят, пуссын акван-атавет, тот та пӯмщалавет, сунсыглавет. Ма̄н о̄лнэ ма̄вт 

		туля тыналан я̄нас ла̄пка а̄тим. Хо̄тпа 

		тавēн э̄рнэ туля

		кинсуӈкв паты те, 

		молях ат хо̄нты, 

		туля киснэ ва̄рмаль рӯпатаӈ.

		Ты пӯмыщ суссылтап таи ма̄гыс ва̄рвес, ань ма̄хум вос ва̄га
		ныл, манхурип тулят 

		о̄лэ̄гыт, хунь ос хоты ма̄т ва̄руӈкве патвēсыт. 

		То̄ва хо̄тпа мовалым 

		улпыл ля̄галы: «Маныр ю̄нсхатан туля урыл потыртаӈкве...» А̄ти сар, ул мовиньтэ̄н, туля – ты ма̄н пēс о̄луп-сав, ма̄щтырлахтынэ̄в порат ты щар ма̄к 

		э̄рнэ пормасатēв. Ма̄щтыр нэ̄, ма̄щтыр хо̄тпа туля та̄л нэ̄ма-тыр ю̄нтуӈкве ат вēрми, мӯсхал щирыл щаквщуӈкве ат вēрми.

		Ты выставка туп ва̄т са̄грапнал э̄тпост рӯпитас. Ӯс ма̄хум ю̄нсхатан тулятыл маттем та пӯмщалахтасыт, 

		та колнакт рӯпитан нэ̄ маттем та китыглавес. Со̄ль, сака пӯмыщ 

		о̄лыс. Пӯмыщ тулят хуньт, э̄рыӈ, тах о̄с суссылтавет, та торыг тув те ликмегы̄н, щалта
		па̄лэ̄н.

		 

		Светлана 

		Ромбандеева

		 


	 
