

	А̄с-угорский институтт рӯпитан хо̄тпат ёмас рӯпата ва̄рēгыт, та̄н ня̄врамыт  ма̄ньщи, ханты ос ё̄рн ла̄тӈыт ханищтан ма̄гыс са̄всыр нэ̄пакыт щё̄питэ̄гыт. Йильпи са̄ккон щирыл школат ня̄врамыт соссаӈ ма̄хум ла̄тӈын ханищтан ма̄гыс, э̄рнэ нэ̄пакыт китыглавет. Тамле нэ̄пакыт о̄лэ̄гыт ке, то̄нт ущ ла̄тыӈ ханищтан  хо̄тпат рӯпитан щё̄сыл мивет. 

	Светлана Герасимо-ва ма̄ньщи ла̄тыӈ, литература ос пēс потрыт, мо̄йтыт ханищтан отделт рӯ-питы. Тэ̄н Людмила Панченко ёт о̄выл ос нилыт классыт ма̄гыс ма̄ньщи «Хрестоматия» щё̄питасы̄г. 

	Тувыл тув хансым потрыт, мо̄йтыт, стихыт щирыл Светлана Алексеевна пӯмыщ нэ̄пакыт щё̄питас. Классыт щирыл я̄нас тестыт хансыс, тув китыглахтан ла̄тӈыт, хурит, таблицат ос кроссвордыт ва̄рыс. Ты нэ̄пакыт хасме порат тав К.В. Афанасьева ос У.Н. Зуева хансыглам программат мӯсхалыг ханищтасанэ. Тув хаснэ потрыт С.С. Динисламова пуссын уральтым ловиньтасанэ.

	Светлана Алексеевна Анастасия Шиянова, Виктория Сязи ос Людмила Панченко ёт «Хантыйско-ман-сийско-английско-русский разговорник» нампа нэ̄пак та̄ратасыт.  Ань ща̄нь ла̄тӈагув хо̄н ма̄ныл ёхталам хо̄тпатн о̄с вос ханищтаве. Ос ня̄врамыт школат английский ла̄тыӈ ханищтанэ̄ныл порат са̄всыр буква-суит та̄ра вос паттыяныл. Та суит о̄с э̄рнэ щирыл ла̄вуӈкв э̄рēгыт, то̄нт э̄рыӈ ма̄н ла̄тӈанув та̄н о̄с ёмщакв торгамтаӈкве патыяныл. 

	Ань ты йильпи нэ̄па-кыт пуссын мощщаг та̄ратавēсыт, туп 200 са̄витыг о̄лэ̄гыт. 

	 

	Тамара Мерова
