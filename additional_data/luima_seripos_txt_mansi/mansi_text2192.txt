

	Надежда Константиновна Нагибина (Мазеина) 1942 та̄л порат   я̄ӈк на̄тнэ э̄тпос 30 хо̄талэ̄т самын патыс. Тав ща̄няге-а̄щаге Кондинский район Кауръя па̄вылт о̄лсы̄г, а̄гитэ̄н нилыт ня̄врамыг яныгмас.


		А̄ще Константин Александрович Пермский областиныл о̄лыс. 1930-та̄лыт репрессия порат та̄н щēмьяныл Сургутский районын тēтвес. Ща̄не Наталья Константиновна Но-хова Шугур па̄вылныл о̄лыс. 

		Ань Надежда Константиновна тэ̄н урēнтыл тох потыртас: «Ам ща̄нягум-а̄щагум 1935 та̄л порат троица нампа ялпыӈ хо̄талт акван-хо̄нтхатсы̄г. 

		А̄тям то̄нт Половинка па̄выл леспромхозт рӯпитас. Тэ̄н акван та минасы̄г».

		Школа а̄стламе юи-па̄лт Надя э̄лаль радистыг ханищтахтуӈкв минас, тувыл тав 

		Шугур па̄вылн рӯ-питаӈкв тēтвес. То̄нт 

		ты ма̄нь па̄влыӈ ма̄т 

		о̄лнэ ма̄хум тēр ква̄лыг хосыт халанылт потыртаӈкв патсыт. Ос ты ут хо̄т яныг то̄сам батарея о̄ньщис, та̄н рӯпитаӈкв вос о̄вылтахтэ̄гыт, а̄гин электрогенератор нампа ут ка̄тыл ё̄хтуӈкв, пēргата̄луӈкв э̄рыс. Э̄ква ты урыл тох потыртас: «О̄лнэ нотум палытыл радисткаг рӯпитасум, ань тыг мус ӯлум ӯлмаēгум, хумус 

		телеграмма ос радиограмма э̄лаль кē-тыянум».

		1962 та̄лт Шугур па̄вылт связь кол 

		пӯсвес. Тот тав 1992 та̄л пенсиян минаме мус рӯпитас. Та па̄сныл тав ат рӯпиты, ос мирколт са̄всыр рӯпата ва̄руӈкв акваг нё̄тыс. 1993 та̄лныл 1998 та̄л 

		мус са̄в рӯпитам 

		ма̄хум ос хо̄нтлам ма̄т о̄лум ма̄хум нё̄тым рӯпитас.

		Ма̄нь потрыт ос стихыт хаснэ̄тэ урыл э̄ква тох ла̄выс: «Ам сти-хотвореният амки ма̄гсылум хансыянум, ка̄с ма̄гыс. О̄влэ̄т Саша пыгум юбилее ма̄гсыл хассум, тувыл а̄гиянум, ва̄псанум ос ляпа рӯтанум ма̄гыс. Ня̄враманум ам стиханум хӯнтлысыт ос тувыл ловиньтан нэ̄пакыг ва̄руӈкв номылматсыт. Ам атпан та̄лум то̄влын кастыл ня̄враманум а̄нумн нэ̄пак мӯйлуптасыт, наме – «Амти урум-тыл».  2012 та̄лт Таня а̄гим йильпи стиханум пуссын акван-атсанэ, тувыл о̄с акв нэ̄пак 

		ва̄рыс – «Стиханум ос амти о̄лупсам – ты пуссын ня̄враманум ма̄гыс…»

		2013 та̄л порат ос рӯт ма̄хманум хотыл о̄лэ̄гыт, пуссын акв 

		яныг нэ̄пакн хассанум – ты Мазеиныт, Нагибиныт, Ноховыт. Нэ̄пак тамле намыл пины-слум, «Семейная летопись».

		Ты э̄ква потрыт ман стихыт хансуӈкв нэ̄мхо̄т ат ханищтахтас, литературный курсыт ат а̄стлас. Поэтэ
		ссаг ēмтуӈкв о̄с ат номсыс. Тувыл тай стихыт колсори рӯпата ва̄рнэ̄тэ халт акваг 

		хотыл та нэ̄глэ̄гыт. Ня̄враманэ, рӯт ма̄хманэ пуссын хумус э̄руптыянэ, та урыл та хансы. 

		Надежда Константиновна ща̄няге-а̄щаге халэ̄нт ма̄ньщи ла̄тӈыл потыртасы̄г, ня̄враманэ̄н тай пуссын туп рущ ла̄тӈыл потыртаӈкв ха̄ссыт. Э̄ква таима̄гыс ты туп рущ ла̄тӈыл хансы, такви ща̄нь ла̄тӈе ат 

		ва̄гтэ. 

		Ня̄враманэ урыл тав ла̄выс: «Ам ня̄вра-манум пуссын ёмас, номтыӈ ос рӯпитаӈкв ка̄сащан хо̄тпаг яныгмасыт. Ка̄сыӈ рӯпата о̄ньщи. Мēн о̄йка
		мēнтыл хо̄т ня̄врам ян-малтасмēн, ань ат апыг-ня̄врам (правнукыт), аква апыг
		а̄гирищ (правнучка) ос онтолов апыг о̄ньщи-мēн, та̄н халанылт ат 

		пыгрищ ос нила а̄гирищ.»Са̄в ня̄врам о̄щнэ̄тэ ма̄гыс ты э̄ква мēталил майлувес, 1975 та̄лт – «Медаль материнства» II степени ос 1977 та̄лт –I степени.

		 

		 

		Наталья Ткачук 

		хансум потре ма̄ньщи ла̄тӈыл 

		М.Т. Двинянинова хансыстэ.


	 
