

	Ювле хультум э̄тпост округ Дума заседаниятэ о̄лум порат штраф-олн урыл йильпи са̄ккон пирмайтавес. Лю̄ль ва̄рнэ хо̄тпат яныг штраф-олныл пинуӈкв патавет.


		Хотьют кол ляпат порс 

		па̄хвты, хохса харты манос ра̄тива сака суиӈыщ хӯнтлы, та̄н пуссын олн ойтуӈкв тах патэ̄гыт. Машина о̄щнэ ма̄хум ос машинаныл пум яныгман 

		ма̄т хультуптыяныл те, та̄н о̄с 1-3 со̄тыра са̄вит солко̄ви штрафыл тах пинавет. 

		Округ бюджет олнанэ урыл ань депутатыт о̄с потыртасыт. 

		Олн ловиньтан департаментт кӯщаиг рӯ
		питан нэ̄ Вера Дюдина 2014 та̄л сыс манса̄
		вит солко̄ви округувт холтвес, та урыл тох ла̄выс: «Мо̄лты та̄л сыс 187,2 млрд. солко̄ви холтвес, ос э̄рыс кос – 178 млрд. солко̄ви. 

		Арыг 8,5 млрд. солко̄ви са̄вит мирн нё̄тнэ са̄в-сыр тэ̄лан минас».

		Тувыл та̄ра ты урыл потыртас, ты та̄л о̄выл хӯрум э̄тпос сыс округувт 36,5 млрд. солко̄ви холтвес. Ты олныт янгыщ мирн нё̄тнэ ма̄гыс холтавет, рущ ла̄тӈыл ла̄вавет – социальные выплаты. 

		Ла̄тыӈ ат хӯнтлын ня̄врамыт урыл хансым са̄ккон ань мощ мо̄т 

		щирыл хасвес. Ань ма
		тыр о̄выл ва̄рум ня̄вра
		мыт рӯпатал тах ми
		вет, э̄лаль ханищтаӈкв 

		патавет. Ты э̄лы-па̄лт 

		тох о̄лыс, хотьют ма̄нь 

		поратэ̄т турман колт 

		ӯнлыс, тав ня̄врамыт 

		ёт рӯпитаӈкв щар 

		ат та̄ртвес. 

		Ань комиссия ма̄хум та̄н ты ла̄вēгыт – хоты ня̄врам рӯпитаӈкв вēр-ми, хоты ня̄врам пусмалтахтын ма̄н тēтуӈкв ро̄ви. Ос та̄н ты ёмащакв та̄ра-паттыяныл – ты ня̄врам э̄лаль хумус о̄луӈкв вēрми, 

		ла̄тыӈ хӯнтлуӈкв паты ман а̄ти.

		 

		 

		Валентина 

		хозумова

		 

 
