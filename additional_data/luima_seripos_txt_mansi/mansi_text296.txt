
Кульпас па̄вылт ня̄врамыт ханищтам ма̄хум са̄в о̄лы Та̄н халаныл такв тамле ёмас ма̄ньщи хо̄тпаУльяна Павловна Гындыбина, а̄ги о̄парищ наме Пуксикова. Лӯпта э̄тпост Кульпасн ялмум порат тав колэ̄н щалтсасум ӯнлахо̄лсумēн потрамасмēн Ульяна Па̄вловна школат са̄в та̄л рӯпитас о̄выл классытт ханищтаннэ̄г о̄лыс. На̄н ань тав потре ловиньтэлын: 
– Ам Алы Няхлаӈ па̄вылт самын патсум 1942 та̄лт ва̄т са̄грапнал э̄тпост. Па̄влув яныг о̄лыс тот ма̄нь школа пӯльница, почта о̄лыс Са̄выӈпа̄лэ ма̄ньщи ма̄хум, э̄лылёхталам рущит о̄с о̄лсыт са̄всыр ма̄трӯ питасыт - пӯльницат, школат, почтат, ла̄пкат О̄влэ̄т тот ханищтахта сум. Тувыл та юи-па̄лт Кульпас школат ханищтахтасум, 1958 та̄лтшко ла а̄стласум Аквта̄люн о̄лсум Э̄лнаӈня̄в рамыт туп педучилищан ман медучилищан поступайта̄лсыт то̄ват хотьют тахсыт, Салехардын зоовет техникумын минуӈкве ка̄сащасыт Ту выл 1959 та̄лтам Ханты-Мансийск ӯс педучилищан ханищтахтуӈкве минасум. Тот нила та̄л ханищтахтасум, 1963 та̄лта̄стласум То̄нтпедучилищат ма̄ньщиня̄в рам сака са̄ва̄тимо̄лыс Ма̄н группавт тай Ха̄льӯс район ма̄ньщи ханищтахтасыт, рущ ня̄врамыт о̄с о̄лсыт. Училище а̄стласум Кимкъясуй школат нила та̄л рӯпитасум Тувыл.
Сортыӈъя̄н кēтвēсум, тот атхуйплов та̄л рӯпитасум. Па̄вылт интернат о̄лыс, ня̄врамыт тув са̄в ма̄ныл тотыглавēсыт - Октябрьский районныл, Ха̄льӯс, Кульпас, Ло̄пмус, Кимкъясуй па̄влытныл о̄лсыт. Ма̄нь ня̄врамыт ханищтаӈкве а̄нум сака мӯстыс. Ханищтам ня̄враманум пуссын номиянум. Школа кӯщаиг то̄нт Докукин о̄йка о̄лыс. То̄ванакт ла̄тыӈ ат хӯнтлын ня̄врам тотаве, та̄ра ам классум та ӯнттыгпаве. Ам ла̄вēгум: «Ам классумт сака са̄в ня̄врам, пуссын ат вēритаптыянум». Кӯщай о̄йкав ла̄ви: «Наӈ вēрмегын, наӈ палтын та̄н роттыг о̄лэ̄гыт!» Ня̄врамыт ляльт ам нэ̄мхуньт ат ро̄хсум, ат ля̄выльтта̄лсанум. Нас ла̄виянум, та̄н ротмēгыт, мӯсхал щирыл ӯнлэ̄гыт, урок хӯнтлэ̄гыт. Акв щёс сака пӯмыщ о̄лыс, ам ань Рая а̄гим порат а̄гмыл о̄лсум, ат рӯпитасум. Класс журнал ам палтум о̄лыс, ань кисмаяве. Акв пыгрищ ам палтум ялуӈкве во̄вхатас, о̄парищ наме Верёвкин, э̄лы хо̄н ма̄ныл о̄лыс. Ханищтан нэ̄ нупыл ла̄вум: «Журнал ма̄гыс ам ялэ̄гум». Колумн щалтыс, сустēмт тамле ка̄ста̄л, ам нуплум кантыӈыщ ла̄ви: «Ульяна Павловна, манрыг наӈ ма̄нав ат ханищтылын?! Ам таӈхēгум, ма̄нав наӈ вос ханищтанувлын». Ань ты хо̄тал мус таве номилум. Ущ рӯпитаӈкве патнэм порат, о̄выл ня̄врамыт сака пӯмщит о̄лсыт. Та̄н ань пуссын пенсионерыг ēмтсыт. 
1982-й та̄лт школав лаппантвес, са̄всыр ма̄н кēтвесув, хотьют Хулюмсӯнтын, Светлыйин. Ам тай Кульпасн во̄вхатасум, ма̄хманум ляпан. Омам Дарья Петровна, онтырса̄т та̄лэ то̄влуме порат а̄тимыг ēмтыс, юи-о̄выл та̄ланэ̄т тав Кимкъясуй па̄вылт о̄лыс. А̄тям 1948 та̄лт хотталь щалтыс, а̄гмыӈыг о̄лыс. Каӈк о̄щсум, наме Кущта. Кит увщи о̄щсум, Соня ос Настащи. Ань та̄н пуссын а̄тимыт. Ойкам ёт Кимкъясуй па̄вылт акван-хо̄нтхатсумēн, тав тот киномеханикыг рӯпитас, клубт кӯщаиг о̄лыс. Ты э̄лы-па̄лт Салехардыт ханищтахтас. Мēн нила ня̄врам о̄щсумēн, китгагмēн а̄тимыг, о̄йкам о̄с а̄тим. Людам Тюмень ӯст яныг леккарыг ханищтахтас, а̄ги-пыг о̄ньщи. Ма̄нь пыгум Витям тыт, Кульпаст, щēмьятэ ёт о̄лы, ат ня̄врам о̄ньщи. 
Школат налыман нупыл нёлолов та̄л рӯпитасум, тувыл пенсиян минасум. Пенсиян миннэм юипа̄лт Кимкъясуй школан рӯпитаӈкве во̄выглавēсум, ханищтан хо̄тпаныл ня̄врам урим юн о̄лыс. Ам ка̄сащасум, та̄л арыгтем тот рӯпитасум, тувыл та по̄йтсум. Ань пенсият о̄лэ̄гум, пенсия олныл ойтавем. Пыгумн нё̄тавем, хӯлыл тотыглавем. 
О̄лнэ колум пēс, раквнэ порат витэ юв посы. Йильпи кол ӯнттын ма̄гыс субсидия олн во̄выгласум. Ювле пищмал ёхтувēсум, кол уртнэ кӯщаит хансэ̄гыт, ам ань кол о̄ньщēгум, колум яныг. Пēс колумт тох та о̄лэ̄гум. Нас тох тай колум ёмас ма̄тӯнлы я̄ ва̄тат .Ульяна Павловна, я̄тил хо̄тпав са̄вта̄л пуста̄гыл восо̄лы На̄й О̄тыранэ̄н вос ӯргалаве 
 
 
 
 
 
 
