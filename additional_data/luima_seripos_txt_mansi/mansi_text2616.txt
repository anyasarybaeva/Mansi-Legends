
«Торум Маа» нампа музейт рӯпитан хо̄тпат йильпи суссылтап щё̄питасыт. Суссылтапаныл «Тэ̄лы ма̄» намаим о̄лы. Ань тув ёхталам мӯй ма̄хумн музей кӯщай ва̄ӈын нэ̄ Эрика Сургутскова ос ты ва̄рум проект о̄вылтыт тот рӯпитан нэ̄ Ирина Ксенофонтова потыртасы̄г.

	Ирина ма̄ньщит ос хантыт 

	э̄тпосыт наманыл мӯсхалыг ханищтасанэ ос ла̄выс: «Ма̄н лӯима̄вн тэ̄лы са̄ртыннув ёхты. То̄нт сака ащирмаӈ ос 

	тӯйтыӈ пора. Ты о̄вылтыт 

	ма̄хум ощхуль ва̄рнэ ма̄гыс тох ла̄выгласыт: «Лӯпта э̄тпост туи ущты о̄вылтахты, во̄ртур э̄тпост - туи та минам». 

	Соссаӈ мир э̄тпосыт хумус намтысаныл, наманыл сака 

	пӯмщиг о̄лэ̄гыт. Та̄н э̄лаль 

	миннэ нак Э̄тпос яныгман 

	щирыл ловиньтыяныл ос 

	ма̄-витэ манхурипаг ēмталы – ка̄сыӈ э̄тпос тох та ла̄вияныл. Хӯл алыщлан, во̄раян ос 

	са̄лы ӯрнэ хо̄тпат ка̄сыӈ 

	э̄тпос та̄нки щирыл я̄нас

	намыл пиныгласаныл». 

	Лӯима̄т тэ̄лы пора «ма̄нь  

	таквсы э̄тпосныл» о̄вылтахты, то̄нт тӯйт паты ос ащирма 

	ва̄ри. Хантыт таве «Ай 

	тахем потты тылащ» э̄тпосыг ла̄вияныл. «Яныг таквсы э̄тпост» я̄т я̄ӈкыл лап-хартавет. Тагт ма̄ньщиянув ты пора «яныг тӯйт э̄тпосыг» ла̄вияныл. Осыӈ тӯйт патнэ 

	ма̄гыс во̄раян хо̄тпат а̄мпа-ныл ёт тӯйт тармыл ворил ты ё̄мēгыт. То̄нт хум ма̄хум 

	лэ̄ӈын ка̄тн-паттуӈкве минэ̄гыт, таима̄гыс то̄ват таве «лэ̄ӈын 

	э̄тпосыг» ла̄выгласаныл.  

	Декабрь – «ва̄ти хо̄тал э̄тпо
	сыг» манос «ва̄т са̄грапнал 

	саквалан э̄тпосыг» ла̄ваве. 

	А̄лпыл молях ат постыглы, 

	тувыл хо̄тал мощщан 

	нэ̄глапа̄лы ос кон сатапаӈкве та паты. Нэ̄ хо̄тпат юн колсори рӯпата ва̄рēгыт, кӯраныл 

	ёмщакв па̄лтыяныл, тэ̄нут ва̄рēгыт. Маснут ю̄нтуӈкве сака ат а̄лымēгыт. Этнографыт  ла̄вēгыт, тыи мо̄йт 

	мо̄йтнэ ос а̄мщит а̄мщнэ 

	пора. Тувыл кон сака 

	ащирмаӈыг ēмталы, пēс 

	ма̄хум ла̄вманыл щирыл, 

	акв хо̄тал сыс ва̄т са̄грапнал 

	сакватавес.

	Мо̄т тэ̄лы э̄тпос «та̄л 

	котиль э̄тпосыг» ла̄ваве. Ма̄хум щēмьяӈ та̄гыл мӯйлуӈкве ялантэ̄гыт ос та̄нки халанылт аквъёт э̄лаль рӯпата ва̄рнэ ма̄гыс потыртахтэ̄гыт. Хантыт таве «А̄с халты тылащ» 

	намыл пинсаныл. Ма̄-вит 

	янытэ̄т аста̄лыг та ēмты. 

	Юи-о̄выл э̄тпос - «рēтыӈ ю̄свой э̄тпос» намыл пиным 

	о̄лы. Пēс ма̄хум тох ла̄-выгласыт: «Рēтыӈ ю̄свой 

	акв хо̄тал тыламлым яласы, 

	мо̄т хо̄тал - а̄ти», «Акв хо̄талэ ма̄лтып, мо̄т хо̄талэ ащирмаӈ, акв хо̄талэ хосаг о̄лы, мо̄танэ 

	ва̄ти». Хо̄нтаӈ ма̄ньщит ты 

	э̄тпос о̄вылтыт ла̄выгласыт: «Сах еӈхп – щар ащирмаӈ э̄тпос, Э̄тпос-о̄йка кантлы». 

	Тувыл мӯй ма̄хум музейт 

	о̄лнэ тэ̄лы о̄щнэ масну
	тыл, тэ̄лы порат хӯл алыщлан ос во̄раян пормасыл суссылтавēсыт. Музейт 

	рӯпитан хум Вячеслав 

	Кондин пормасыт нама
	ныл пуссын ла̄всанэ, манарыл та̄н ва̄рим о̄лэ̄гыт ос хумус 

	хум хо̄тпат алыщласыт, ты 

	о̄вылтыт потыртас.

	Пēс ма̄хманув са̄лы сов-ныл ос котыл ю̄нтым 

	маснутыл масхатым о̄лсыт. Нэ̄ хо̄тпат та̄нки ма̄гсыланыл сахи ю̄нтсыт, хум хо̄тпат мольщаӈыл, кувщил 

	ю̄нтыгласаныл. Ла̄гыл маснут ня̄рат, ва̄ит, пуркат о̄с са̄лы котыл ю̄нтавет. Тамле маснутыл масхатам э̄лумхо̄лас ат по̄ляве. Янге-ма̄не та̄н пуссын тэ̄лы рēгыӈ маснут о̄щсыт. Ань мӯй ма̄хум сахи манос нуил ю̄нтым мольщаӈ масуӈкве 

	ос по̄слахтуӈкве вēрмысыт. 

	Аграфена Сопочина, Лянтор ӯсныл ёхталам ханты нэ̄, та̄н ēранылт хумус сахи масаве, сахи тэӈанэ хумус нэ̄гсалавет ос пēсталавет, тувыл то̄р хумус пинаве, хумус э̄нтаптахтэ̄гыт, таи ма̄хумн суссылтас. Альбина Мехнина, «Торум маа» музеит рӯпитан нэ̄, ма̄ньщи ма̄хум 

	хумус масхатыгласыт, та урыл 

	мощ потыртас. Тувыл тэ̄лы 

	соссаӈ ма̄хманув маныр 

	ка̄с ва̄рсыт, таил ос пӯмща-лавēсыт. Тэ̄лы хурит 

	суссылтавēсыт ос тӯйт поталы 

	пēнтсыл нэ̄пак поталы ва̄рсыт 

	ос таитыл па̄хвтащлахтасыт. Ос 

	та юи-па̄лт мӯй ма̄хум ща̄й айнэ̄ныл порат та̄н 

	ётаныл о̄лыглам накыт 

	номылматыгла̄лсыт. 

	Тамара Мерова
