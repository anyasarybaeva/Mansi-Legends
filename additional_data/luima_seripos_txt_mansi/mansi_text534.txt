
Ты хурит ханты хум Николай Анатольевич Тасьманов по̄слым о̄лы. Тав Касум па̄вылт самын патыс, тот яныгмас. Ань тав са̄лы ӯрнэ хумыг о̄лы, са̄лыянэ ма̄гыс нэ̄пакыт атыянэ. Рущит ла̄внэ̄ныл хольт – «Оленеводческое крестьянско-фермерское хозяйство»  ва̄ри. 
http://torontowebdesignonline.com/payday-loan-state-laws
Иш-Юган нампа ма̄т са̄лыянэ ӯруӈкв паты, ты ма̄ Касум па̄вылныл хусахтем вēрыстат о̄лы. Ань тот са̄лы о̄щнэ пӯсас ва̄ри, колыт ӯнтты. Са̄лыяныл а̄пщиянэ ос акитэ ёт о̄ньщуӈкв патыянэ. Та̄н о̄влэ̄т тав ётэ рӯпитаӈкв ат ка̄сащасыт. Ань акван-потыртахтым матах са̄лы иӈ тах ёвтэ̄гыт.
Николай ла̄выс: «Ань ма̄к са̄лы ӯрнэ яныгхо̄тпат а̄тимыг ēмтэ̄гыт, са̄лыт ос молях мощщамēгыт, са̄в са̄лы во̄рт ха̄йтыгтыманыл во̄р са̄лыт халн тэ̄лыглэ̄гыт. Ань амти са̄лыянум па̄вылныл мощ э̄лыннув о̄лэ̄гыт, мощēрт па̄выл ляпаннув тах ня̄влыянум».
 
 