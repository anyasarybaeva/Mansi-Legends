

	Октябрьский район Карымкары па̄вылт хус арыгкем та̄л миркол кӯщаиг Михаил Климов о̄лы. Тав па̄влыӈ ма̄хманэ о̄лупсаныл ос та̄рвитыӈ ва̄рмаляныл ёмащакв ва̄ганэ.


		Кӯщай хум ла̄выс: «Карымкары ос Горнореченск па̄влыг акв миркол нупыл хансым о̄лэ̄г.  Тот  акв со̄тыра 360  э̄лумхо̄лас о̄лы, та̄н халанылт 140 хо̄тпа - 

		ты соссаӈ ма̄хум. 

		Па̄влыӈ ма̄хманув ёмащакв о̄луӈкве ке ка̄сащēгыт, та̄н рӯпитэ̄гыт, олн сэ̄лэ̄гыт. Карымкары по̄хат 2004 та̄лныл «Сургутнефтегаз» нампа компания ма̄ныл ма̄-во̄й но̄х-выг. Хум хо̄тпанув пуссын тув рӯпитаӈкве патхатасыт.  Рӯпитан ма̄наныл мус 25 вēрыста минуӈкв э̄ри. А̄лпыл хо̄т щё̄с порат тув ма̄шинал тотавет. Ӣтипа̄лаг о̄с аквта щирыл ювле ёхтэ̄гыт. Ка̄сыӈ хо̄тал тыгле
		тувле та яласэ̄гыт. 

		Ма̄-во̄й но̄х-винэ компания па̄влув ляпат ма̄шинат яласан лё̄ӈх ва̄рыс. Ань та̄л сыс Сургут мус ялантаӈкве вēрмēв. Таи лю̄ль, ты лё̄ӈхныл па̄влув  мус 7 вēрыста яласан лё̄ӈх а̄тим. Ты компания Сургут мус яласан лё̄ӈх такви рӯпататэ ма̄гсыл ва̄рыстэ, рущ ла̄тӈыл 

		«ведомственныиг» ла̄-ваве. Мо̄т хо̄тпан ты лё̄ӈх хосыт яласаӈкве ат ро̄ви. Па̄влыӈ ма̄хманув ань пуссын тот рӯпитэ̄гыт, тыи ма̄гсыл ма̄н ты лё̄ӈх хосыт Сургут мус 

		яласэ̄в. Яныг ӯсн хунь минэ̄в, намнэ̄паканув ёт-виӈкве ла̄вавēв. Нэ̄пакыт щирыл ты 

		лё̄ӈх а̄тим, тыи ма̄гсыл ты са̄т вēрыста ёмащакв ва̄рнэ ма̄гсыл олныл ат мивēв. 

		Нэ̄ хо̄тпанув ня̄врам ханищтан колт, садикт, пӯльницат рӯпитэ̄гыт. Ань совхозт, почтат, ЖКХат  рӯпитан хо̄тпа ат то̄вылхаты.  Пищмат, газетат ма̄хумн тотуӈкве,  мис посуӈкве, па̄выл лё̄ӈхыт тӯйт хо̄т-хилуӈкве нэ̄мхотьют ат ка̄сащи. Ма̄хманув пуссын нефтяникыт палт рӯпитаӈкве воратэ̄гыт, па̄вылт о̄лнэ  рӯпата ва̄руӈкве ат таӈхēгыт. 

		Тувыл таи  ёмас, ма̄-во̄й но̄х-винэ компания тыт рӯпитаӈкве о̄вылтахтас, мирув са̄в
		муӈкве патыс.  Ма̄нь-лат хо̄тпанув мо̄т ма̄н воссыг ат ва̄нтлэ̄гыт, о̄луӈкве тыт хультэ̄гыт. Ань ка̄сыӈ та̄лныл  

		са̄внув ня̄врам самын паты. Ам яныгмамум порат тыт школат 270 ня̄врам ханищтахтас. Тувыл колхозув рӯпитаӈкве хот
		по̄йтыс, ма̄хманув мо̄т ма̄н мингаласыт.  То̄нт яныгса̄т  ня̄врам туп ханищтахтас. Ань 140 а̄гирищ-пыгрищ школан яланты. 

		Ты та̄л ос йильпи 

		садик ӯнттуӈкве о̄выл-тавес,  тув 75 ня̄врам ялантаӈкве патэ̄гыт. Ань Карымкары па̄вылт кит садикыг рӯпитэ̄г. Акв 

		кол 1968 та̄л порат 

		ӯнттувес,  норанэ щар 

		хот-сайсыт, ка̄сыӈ 

		та̄л мӯсхал щирыл 

		такос щё̄питылӯв, а̄ла
		ты ёл-лоньхаты. Ань йильпи садик ӯнттуӈкве касыл щирыл  э̄ри.  

		О̄влэ̄т хунь ты рӯпата ва̄руӈкве о̄вылтаслӯв, нэ̄мхотьют садик ӯнт-туӈкве ат касащас. 

		Па̄влувн са̄всыр пормасыт, кирпащ, иснасыт, цемент тотуӈкве туп яныг вит порат ро̄ви.  Мо̄т ма̄ныл ты утыт хартым, са̄в олн та̄н ат сэ̄лэ̄гыт, тыи ма̄гсыл тамле ма̄нь па̄вылквет колыт ӯнттуӈкве ат ка̄сащēгыт. Ты э̄лы
		па̄лт районувт кол ӯнттын  организацият 

		ёт потыртахтыгласум. Ань акв организация 

		тыт рӯпитаӈкве ка̄са
		щас,  садик  ӯнттуӈкве мощēрт ты о̄вылтахты. 

		Колхоз рӯпитаме порат па̄влувт яныг клуб ӯнттувес, ёмас кол о̄лыс, тувыл на̄йн ё̄свес. Клуб ань ма̄нь пēс колт рӯпиты. Тот колнакыт ма̄нит, ялпыӈ хо̄талыт ос са̄всыр концертыт ва̄рыглаӈкве ма̄хум ат вēрмēгыт. Йильпи клуб ӯнттын ма̄гсыл олн такос во̄вēв, кӯщаит ювле акваг  ла̄вēгыт - олн а̄тим. 

		Ань мо̄т та̄рвит о̄лы, Сургут ӯсныл са̄всыр по̄х хо̄тпат па̄влувн ёхталэ̄гыт, ма̄ньлат хо̄тпанув са̄всыр лю̄ль хохса хартуӈкве, тэ̄рпи аюӈкве, лю̄ль тэ̄рпиӈ ю̄нтуп тӯщтуӈкве кащилтавет. Лё̄ӈх та̄л о̄лмув порат, ты лю̄ль урыл а̄гиянув-пыганув нэ̄матыр ат ва̄сыт. 

		Лё̄ӈх ёт тамле та̄рвит ма̄навн та тотвес. Тыи ма̄гсыл па̄влувн клубкол сака э̄ри, ма̄нь
		лат хо̄тпанув ёт рӯпи
		таӈкве ань акваг э̄ри, 

		мо̄ри ул вос капыр-тэ̄гыт». 

		 

		Людмила Теткина

		 


	 
