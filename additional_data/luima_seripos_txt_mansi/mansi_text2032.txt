
Лӯпта э̄тпос о̄выл хо̄таланэ̄т ам Восыӈтӯр па̄вылн ялсум. Ты па̄вылт ма̄ньщи ма̄хум, хантыт ос мо̄т са̄в мирыт о̄лэ̄гыт. О̄влэ̄т ам мирколн щалтсасум, па̄выл кӯщай нэ̄г тот Елена Владимировна Томчук рӯпиты, ӯщлахтуӈкве минам, а̄тим. Тав ва̄ӈын нэ̄тэ Ираида Ильинична Корикова па̄вланыл урыл мощ потыртас. На̄н ань э̄лаль тав потре ловиньтэлы̄н.

	– Восыӈтӯр па̄влув 1930 та̄лт ӯнттуӈкве о̄вылтавес. Та порат э̄лныл тыг са̄всыр мирыт кēтыглавēсыт – Свердловский областьныл немцыт, Крым па̄лыл евреит ос мо̄т са̄в ма̄хум. Па̄выл ӯнттуӈкве та̄н ты о̄вылтасаныл. То̄ва колта̄глыт са̄в ня̄врамыӈыг о̄лсыт, катер ань па̄г-пӯхты, пуссын пӯинт хӯлявет, 

	о̄лнэ кол а̄тим, ма̄хум 

	тот та савалэ̄гыт. Тувыл нэ̄ хо̄тпат ос ня̄врамыт Чуанель па̄-вылн тотвēсыт, тув о̄лмыгтасыт, хум хо̄т-пат ос па̄выл ӯнттуӈкве 

	патсыт.

	Аквта та̄лт Восыӈ-тӯрт о̄выл классытыт ханищтахтан школа пӯсвес, ат квартираӈ 

	барак тув майвес. 1931 та̄лт я̄ӈк на̄тнэ э̄тпост па̄вылт миркол рӯпитаӈкве патыс. 1932 та̄л порат клуб ӯнтту-вес. 1933 та̄лт сельхоз-артель ва̄руӈкве номылматвес, ӯйхулыт янмалтан ма̄гыс мис
	кол ос лувкол ӯнттуӈкве патвес. 1935 та̄лт пӯль-ница ӯнттувес.

	Тэ̄пканыт ва̄рвēсыт, нэ̄ хо̄тпат ос ня̄врамыт картопка, капуста, лук, витыӈ хӯрыг, морковка ос мо̄т тэ̄нут янмалтасыт. Хум хо̄тпат ос кол ӯнттын ма̄т рӯпитасыт, хӯл алыщласыт ос во̄раясыт. 

	1941 та̄лт таквсы 

	порат ясли-сад пӯсвес. 1952 та̄лт Лапоры, Новое, Неремово ос 

	Камратка па̄влытыт школат лап-пантвēсыт, ня̄врамыт пуссын 

	Восыӈтӯрн ханищтах-туӈкве кēтвēсыт. Тот хӯрум баракыт интер
	натыг ва̄рвēсыт, ня̄вра-мыт тув ва̄нтлысыт. 1954 та̄лт хӯрум колхозыт акван-тотвēсыт – Восыӈтӯр, Лапоры ос Чуанель. Восыӈтӯрт ӯнттувес, Н.С. Хрущев намыл майвес. 1950-60 та̄лыт порат ос Новинские па̄вылныл колхоз тыгле тотвес, йильпи щирыл намаявес – «Путь Ленина». 

	1959 та̄лт ты па̄влыт пуссын Восыӈтӯр миркол нупыл хасвēсыт: Лапоры, Новинские, Сыгары, Неремово, 

	Комратка, Чуанель, Резимово, Восыӈтӯр. 1961 та̄лт нё̄выль ос щаквит 

	ва̄рнэ «Ванзетурский» нампа совхоз ӯнттувес. Тав 1997 та̄л мус 

	рӯпитас, районын сака яныг парыс тотыс. 

	1964 та̄лт Чуанель 

	па̄вылт школа лап-пантвес, па̄выл ма̄хум пуссын Восыӈтӯрн ва̄нтлысыт. 1970 та̄лт клуб ос нэ̄пак ловинь-тан кол ӯнттувес. 1976 та̄лт ос телевышка ва̄рвес, ма̄хум телевизорыт ёвтуӈкве патсыт. 

	1985 та̄л порат 

	интернат ӯнттувес, тот Новое ос Шайтанка па̄выл ня̄врамыт о̄лмыгтасыт. 2000 та̄лт ос кит накпа кирпащ школа ӯнтту-вес. 2006 та̄лт Восыӈ
	тӯр ос Новинские па̄в-лыг акван-хасвесы̄г, Ягрим мирколн тӯлве-сы̄г.

	Па̄влувт ань 462 хо̄тпа о̄лы. Та̄н халанылт ма̄ньщит – 260 хо̄тпа, хантыт – 29 хотпа. Пӯльница о̄лы, школа, спортзал, ня̄врам 

	янмалтан кол, клуб – тот 76 хо̄тпа рӯпиты. Тувыл «Ютэк» нампа отделение, «Березовогаз» участок, «Белоярск
	телеком» участок ос РУФПС нампа связь отделение о̄лы, тот ос 34 хо̄тпа рӯпиты. Связь ёмащакв рӯпиты, щēпыт о̄щнэ телефонанув хосыт потыртэ̄в. Интер
	нет о̄ньщēв. «ОРТ», «РТР» ос «Югория» телевизор хосыт суснэ программат рӯпитэ̄
	гыт.

	Тэ̄лы порат ма̄н машинал яласэ̄в, туи – на̄иӈха̄пыл. Лё̄хта̄л порат ос ма̄н палтув вертолёт ӯнтса̄лы. 

	Ираида Ильинична ёт потыртамум юи-па̄лт школан ялсум, тот рӯпитан хо̄тпат ёт потыртасум. Па̄вылт о̄лнэ ма̄ньщи ма̄хманув ёт хо̄нтхатыгласум, 

	потраныл ёл-хассанум. Та̄н о̄вылтытаныл ам 

	тах мо̄т хотты газетат хансэ̄гум. 
