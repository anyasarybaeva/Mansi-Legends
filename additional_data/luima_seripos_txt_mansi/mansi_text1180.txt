
Пермь ӯст та̄нтина̄наныл ма̄ньщииг ло̄виньтан ма̄хум о̄лэ̄гыт. Та̄н Кама я̄ хосыт Волгоград ӯс мус «Урал» нампа яныг на̄иӈха̄пыл яласан пӯмщаныл ты та̄л нилыттыг ва̄рияныл. Миннэ лё̄ӈханылт ат яныг ӯс та̄лтын пӯхталэ̄гыт. Та пӯмщаныл «Яныг хулыл» намтым о̄лы. Палытэ̄т тав хус хо̄тал мины.Тыи пуссын «Нанук» нампа Фонд тармыл кӯщаиг о̄лнэ нэ̄ Надежда Георгиевна Окорокова янытлытэ. Тав ӯсыӈ ма̄т студентыг о̄лнэ ма̄ньлат ма̄хум ёт рӯпиты. Та коныпал тав Пермский край янытыл ма̄щтыр мир ёт рӯпиты. Ма̄щтырлан пормасанэ ка̄сыӈъēмт ма̄щтыр ма̄хум акван-атхатыглахтан са̄всыр ма̄н тотыгла̄лыянэ. Ань ты на̄йиӈха̄пыл миннэ лё̄ӈханылт о̄с тах са̄всыр мастер-класс 

	ēмты. 

	Мо̄т о̄с акв тамле ва̄рыглам пӯмщаныл Ма̄хар Пермский край янытыл тотыглыяныл. Надежда Георгиевна ла̄ви: «Тэ̄лы порат Пермь ма̄ янытыл яласаӈкве кӯстыр. Миннэ лё̄ӈхувт хоты ма̄нь па̄влыт о̄лэ̄гыт, пуссын хо̄иглыянув. Тот о̄лнэ ма̄хманувн пӯмащ ма̄гсыл ма̄нь концерт такталэ̄в. Суссылтапанув суссылтанэ̄в юи-па̄лт ща̄й айнэ пасан щё̄пита̄лэ̄в. Хо̄талъя̄т порат ма̄нти щирувт во̄рыӈ ма̄т о̄с пӯрлах-тэ̄в. Ма̄н ва̄глув кос, 

	матыр ат ва̄нэ щирыл 

	ул вос ва̄рēв, хумус вēрмēв ос ха̄сэ̄в, тох та ва̄рēв. Ам ма̄ньщит пӯрлахтанэ̄ныл урыл са̄в нэ̄пак ловиньтасум, тувыл са̄всыр пēс йис 

	кинат суссум. А̄нум та урыл пуссын пӯмащ. Таима̄гсыл на̄н пēс йис о̄лупсан ам ханищтэ̄гум». 

	Надежда Окорокова ёт ам лӯпта э̄тпост Сургут ӯст ва̄щинтахтасум. 

	Мēн тав ётэ тот о̄лнэ 

	«Старый Сургут» нам
	па музей каныт «Международный фестиваль ремёсел коренных народов мира (Югра -2014)» на̄мпа ма̄щтырлан ва̄рмаль 

	порат потыртасумēн. 

	Та порат тав ма̄щтырыг о̄лнэ хум Иван Конюков ёт ёхталас. Иван Иванович ра̄ктыл а̄ныт ва̄ри, тувыл ха̄ль са̄сныл са̄всыр хусапсовыт ма̄щтырлы. Ты коныпал тав йӣвныл 

	колпо̄хн тагтан хора
	мыӈ хӯрит якты. Ка̄тагēтыл ма̄щ-тырлаӈкв Иван Иванович ма̄ньта̄гыл о̄вылтахтас. Тавēн матыр яктуӈкв, сагуӈкв ос по̄щгуӈкв пӯмащ. Тав тох ла̄ви: «Матыр 

	ва̄рнэ̄м порат ам ӯщлахтэ̄гум»!

	Матъёмас тамле ма̄хум о̄лэ̄гыт. Тамле номт тотнэ ма̄хум ма̄гсыл ма̄н, ма̄ньщи ма̄хум, мир янытыл са̄в ма̄т ва̄вēв, ёмас номтыл ӯлыла̄лавēв. 

	 

	 

	Александр 

	ВЬЮТКИН

	 
