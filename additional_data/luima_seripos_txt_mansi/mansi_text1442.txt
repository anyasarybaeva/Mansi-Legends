
Ювле хультум э̄тпос 19 хо̄талэ̄т округ Думат рӯпитан депутатыт акван-атхатыгласыт ос са̄всыр са̄кконыт пирмайтасыт. То̄нт акв хо̄тал сыс та̄н кит сапра̄ни ва̄рыгласыт. А̄лпыл та̄н 28 са̄ккон манос программа-нэ̄пакыт пирмайтасыт, ӣтипа̄лаг ос 2015-2017 та̄лыт ма̄гсыл хансым округ бюджет олныт урыл потыртасыт.Ты э̄лы-па̄лт Борис Хохряков, округ Дума кӯщай хум, ос мо̄т 

	депутатыт ля̄ххал тотнэ хо̄тпат ёт хо̄нтха-тыгласыт ос тамле 

	ля̄ххал тотсыт. Та̄н ла̄в-сыт, округув Уставн, ты щар ма̄к яныг са̄кко-нын, йильпи ла̄тыӈ хансуӈкве э̄ри. Депутатыт пуссын ты йильпи тэ̄ла ма̄гсыл номт ке пинэ̄гыт, округувт о̄лнэ ма̄хум губернатор пēрияӈкве ат патэ̄гыт. Россия Президентув хӯрум хо̄тпат наманыл округ Думан кēтыянэ 

	ос депутатыт  та хо̄т-патныл акв хо̄тпа губернаторыг тах пēриēгыт.  

	Сапра̄нит депутатыт йильпи щирыл хансым Устав та пирмайтасаныл. Депутатыт ты урыл маныр номт 

	о̄щсыт, пуссын китыглавēсыт. Щар ма̄к яныг са̄ккон мо̄т щирыл хансуӈкве ос пирмайтаӈкве та̄н пуссын ка̄сащасыт.  Ань пирмайтым нэ̄пак та̄н Государственный Думан кēтыяныл. Тот рӯпитан ма̄хум ты тэ̄ла о̄с ке пирмайтыяныл, 2015 та̄лт ма̄ньполь э̄тпост ма̄н округувт пēриян ва̄рмаль  ат ва̄раве.

	Аквта хо̄талт депутатыт хӯрум та̄л кастыл хансым округ бюджет пирмайтасыт. Ты нэ̄пак урыл сака хоса потыртасыт. ЛДПР партият рӯпитан депутатыт ты бюджет-нэ̄пак пирмайтаӈкве щар ат ка̄сащасыт. Та̄н ла̄внэ̄ныл щирыл, хӯрум та̄л ма̄гсыл хансым олныт мо̄т щирыл ур
	туӈкве э̄рыс. Та̄н  ла̄тӈаныл аты хӯнт-лувēсыт, хӯрум та̄лн 

	хансым бюджет-олныт та пирмайтавēсыт. 

	Мо̄т щёс округ Думат рӯпитан депутатыт ва̄т са̄грапнал э̄тпос 10 хо̄талэ̄т сапра̄нин о̄с тах та во̄вавет. 

	Людмила 

	Тасманова

	 
