

	Ты тэ̄ла щирыл музейт рӯпитан  хо̄тпат ос ӯст о̄лнэ ма̄ньлат а̄гит-пыгыт ань таи ва̄руӈкве таӈхēгыт: 1941-1945 та̄лытыт  хо̄нтлуӈкве ялум хо̄тпат манос войнат порслам хо̄тпат наманыл пуссын "Бессмертный 

	полк" нампа нэ̄пакн 

	хансым вос о̄лсыт. Таима̄гыс ӯст о̄лнэ ма̄хмытн хо̄нтлам рӯт хо̄тпаныл урыл музейн ла̄тыӈ кēтуӈкве э̄ри. 

	Тот наме вос хӯлтыя-ныл, хоты ма̄т тав хо̄нтлыс ос хумус тавēн рӯтыг о̄лы. Тувыл та са̄лтат хуритэ ва̄раве, рӯтанэ̄н миве ос Победа хо̄талт ты хури ёт тав ӯс кан хосыт ё̄муӈкве 

	паты.

	Юи-о̄выл хультум та̄лытыт войнан ялум хо̄тпат ка̄сыӈъēмт мощщамлэ̄гыт. Ма̄нь-лат хо̄тпат та̄нки о̄па-ныл, ащо̄йканыл манхурип пилыщмаӈ нак порат о̄лсыт, ты о̄выл

	тыт хот-ёрувлаӈкве 

	патсыт. Та̄н а̄гияныл-пыганыл о̄с нэ̄матыр потыр ат хӯлыглэ̄гыт. Ань "Бессмертный полк" акция ва̄рнэ кастыл ня̄вра-мыт хо̄нтлуӈкве ялум хо̄тпат хурияныл вос ка̄салыяныл. Тувыл 

	Победа хо̄тал манрыг таве э̄лаль янытлаӈкве э̄ри, ня̄в-рамаквет са̄внув ва̄ӈ-кве патэ̄гыт. Ты коны
	пал та̄нки яныг ащо̄й-каныл, яныг о̄паныл наманыл о̄с та̄ра-паттыяныл, мо̄тынтыг та̄нки ӯс канын хуриӈ та̄гыл о̄с тах ёхтэ̄гыт.  

	На̄нан ты ва̄рмаль мӯстыс ке, тамле акция на̄нки ӯсытн манос па̄влытн э̄лаль щё̄питаӈкве вēрмегы̄н. Таима̄гыс таи ва̄рēн:

	– ищхӣпыӈ ут хосыт  www.podvignaroda.ru; 

www.soldat.ru;

www.pomnite-nas.ru 

	ло̄пс хо̄нтэ̄н ос тот о̄пан, ащо̄йкан манос мо̄т рӯтанын наманыл кинсэ̄н. 

	Наманыл а̄тимыт ке, на̄нки тув ла̄тыӈ 

	ос хури кēтэ̄н. Лангепас ӯст о̄лнэ ма̄хум хо̄нтлуӈкве ялум рӯ-таныл та̄ра-паттын ма̄гыс музейт рӯпитан хо̄тпат та̄нки коланылн во̄вияныл ос тот нё̄туӈкве ла̄вавет. 

	 Тувыл ма̄хум хо̄нт-лам рӯтаныл хурит вос ва̄рияныл, (та̄нки ат ке вēрмēгыт, акция ва̄рум хо̄тпатн нё̄тавет тах). 

	Ма̄хум ты хуриӈ та̄гыл я̄ӈк на̄тнэ э̄тпос Победа хо̄талт та̄нки о̄лнэ ӯсыӈ манос па̄в
	лыӈ канын вос минэ̄гыт 

	ос тот «Бессмертный 

	полк» ва̄рнэ колоннат вос ё̄мēгыт. 

	Ты сака ёмас ос э̄рнэ ва̄рмаль. Та щирыл хо̄нтлуӈкве ялум ма̄хманув ка̄стыянӯв ос ка̄сыӈ йильпи та̄лт но̄х-патум хо̄талт та̄н аквтупмат та̄нки ма̄н халувт ё̄мēгыт.

	 

	 

	Тамара 

	Мерова

	 
