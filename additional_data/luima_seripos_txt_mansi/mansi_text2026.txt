
Ювле хультум э̄тпост округ депутат нэ̄ Наталья Западнова, ēӈта пасан ва̄тан районыт янытыл о̄лнэ са̄всыр кӯщаит акван-атыгласанэ. Та̄н тот пӯльницат ӯнттын колыт о̄вылтыт потыртасыт.

	Ань округ янытыл манах пӯльницат ӯнттавет, хумус тот тэ̄ланыл о̄лэ̄гыт, пуссын уральтавēсыт. Ма̄хум пусмалтан колыт ӯнттын ма̄гыс са̄в олн 

	кос та̄стыгла̄лаве, ос то̄ва пӯль-ницат э̄рнэ торыг ӯнттуӈкве 

	янытанылт ат алымавет.  Ань манырсыр та̄рвит  тэ̄лат та̄н о̄ньщēгыт, акван-атхатнэ кӯ-щаит та̄ра-паттысаныл. 

	Дмитрий Шаповал, губерна-тор ва̄ӈын хум таи ла̄выс: «То̄ванакт пӯльницат ӯнттуӈкве ла̄палахтан хо̄тпат вуйхатэ̄гыт. Та̄н пӯльницат ӯнттын ма̄гыс 

	э̄рнэ нэ̄пакыт молях щё̄питы-яныл, сака са̄в олн тув холтуӈкве 

	ат во̄вēгыт. Ос юи-о̄вылт рӯпатаныл лю̄льсаӈ ва̄рияныл, пӯльницат а̄стын пораныл 

	ёхты, та̄н хотталь та тӯй-тыгпахтэ̄гыт. Ма̄н кисхатам сыс са̄в пора мины, ос ма̄хум мо̄т 

	хотты ма̄т та пусмалтахтэ̄гыт».

	Тох Нефтеюганск ӯст ня̄врам самын паттын кол сака хоса ӯраве. О̄влэ̄т тав нас мощ йильпииг щё̄питаӈкве тахвес. Тувыл янытэ̄т ёмщакв щё̄пи
	таӈкве номылматвес. Ос таве мо̄т щирыл ӯнттын ма̄гыс 

	смета-нэ̄пакыт ва̄рвēсыт. 140 миллион та̄стум солко̄ви тув ат 

	товылхатасыт, таима̄гыс нэ̄
	паканэ йильпииг о̄ста щё̄-питавēсыт. Ты ва̄рмалитыт ёт капыртым пора наска̄ссыг та минас. Аквтох Горноправдинск, Нижневартовск ӯсыгт пӯльни-цаг ӯнттым  хоса ӯравēг. 

	Мир пусмалтан департамент кӯщай хум Александр Филимо
	нов потыртас: «Йильпи пӯль-ницат  ӯнттуӈкве манос та̄на
	ныл ёмас щирыл нас щё̄пи-таӈкве ман программа хансым о̄ньщēв. Ты программа щирыл 2020 та̄л мус  рӯпитэ̄в тах. 

	Мо̄лты та̄л Радужный ӯст 

	ня̄врам пусмалтан кол ӯнттувес, Пыть-Ях ос Когалым ӯст пӯльни-цаг па̄лыг-пусвесы̄г. Нижневартовск ӯст психоневрологи
	ческий диспансер ёмщакв щё̄питавес, ос Югорск ӯст пӯль-ница».  

	Ма̄нь па̄влыӈ ма̄т ФАПыт ӯнттувēсыт ос рӯпитэ̄гыт. Тувыл ма̄хум пусмалтан колыт пуссын ищхӣпыӈ утыл, э̄рнэ пормасыл ёвтавет. 

	 

	Тамара Мерова
