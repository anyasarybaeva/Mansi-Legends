
Ань соссаӈ ма̄хум пēс ва̄рмаляныл, пēс наканыл э̄лаль тотнэ ма̄гыс са̄всыр кӯщаиӈ ма̄т рӯпитан ма̄хум  сапра̄нит, ханищтапыт акваг ва̄рыглэ̄гыт. Общественный палата нампа колт рӯпитан хо̄тпат ты урыл потыртан ма̄гыс ма̄хум ань акван о̄с атыгласаныл.

	Ща̄нь ла̄тыӈ школат хумус ханищтаве, ты урыл та̄н ты потыртасыт. Ханищтап департаментыт рӯпитан нэ̄ Ирина Лисютина ла̄выс, округувт яныг программа-нэ̄пак хансым о̄лы, рущ ла̄тӈыл ла̄ваве – «Концепция по родным языкам». Соссаӈ мир ня̄врамыт ханищтаӈкв хумус э̄ри, тот пуссын ёмащакв хансым кос о̄лы. Ос о̄лупсавт ты нэ̄пак щирыл о̄луӈкв 

	ат а̄ртми.

	Ань тамле та̄рвитыӈ ва̄рмаль о̄лы – ня̄врамыт та̄нти ща̄нь ла̄тӈаныл ханищтаӈкв ат таӈхē-гыт, потыртаӈкв ат ка̄сащēгыт. Ос школатт ла̄тыӈ ханищтан ма̄гыс арыг урок ат миве. Ня̄врамыт 

	мо̄т хо̄н ла̄тӈытын ханищтавет – английский ос немецкий. 

	Тувыл та урыл потыртасыт, во̄р ма̄тт 

	о̄лнэ хантыт мо̄т хо̄н ма̄хум То̄румн по̄йкщуӈкве кащилта
	вет, ты тэ̄ла «сектаг» ла̄ваве. Ты сака лю̄ль ва̄рмаль. Мо̄т по̄х То̄румн агтнэ ханты ма̄хум маныр о̄ньщēгыт, пуссын тув та мыганыл, о̄лнэ ма̄наныл, родовой угодияныл та̄нанылн хансыяныл. Та̄нти щар вуньщалыг хультэ̄гыт.

	Ты ва̄рмаль ёл-по̄илттан ма̄гыс кӯщаит матыр рӯпата ва̄рēгыт кос. «Югра лылыеп» ассоциация кӯщай хум Александр Новьюхов ты урыл тох ла̄выс, ань соссаӈ ня̄врамыт школат  «православиян» ханищтаӈкв э̄рēгыт. Тувыл ты хосыт та̄н «сектан» хуйтуӈкв ке 

	патавет, та̄н тах ат ка̄сащēгыт.

	Ос ты ла̄тӈыт ёт ма̄н 

	ат ка̄сащēв, ма̄н 

	ма̄хманув пēс йис 

	щирыл о̄лэ̄гыт. Ханты 

	хо̄тпат та̄нти На̄й-О̄ты-ранылн по̄йкщēгыт. Ма̄н ос ма̄нти На̄й-О̄тырыт о̄ньщēв, ма̄нти То̄рманувн-Пупганувн по̄йкщēв. 

	Мо̄т мир То̄руме нупыл сунсым ма̄нти пēс ва̄рмалянув, пēс наканув та ёрувлыянӯв. Ос ня̄врамыт пуӈка-нылт пуссын акван-тэ̄лыгтахты, торгам-таӈкв ат патэ̄гыт - хо̄т соссаӈ мир Нуми 

	То̄руме, хо̄т православный мир То̄руманыл, та̄нанылн аман йир тӯщтуӈкв, аман пӯпколн минуӈкв э̄ри. Ты тэ̄лат акван-тӯлуӈкв щар ат кос э̄ри.

	Валентина 

	Хозумова
