
Ма̄н округувт ма̄-вит ӯргалан щирыл рӯпитан ва̄рмаль я̄ӈк на̄тнэ э̄тпост аквхойпловитыг о̄вылтавес. Ты кастыл Ханты-Мансийск ӯст са̄всыр пӯмащ тэ̄лат ва̄рыглавет.
Ӯсянытылмо̄тмо̄т ма̄т ма̄нь йӣвыт ӯнттувēсыт.Ты акция о̄вылтым хо̄талт ос суб­ботник ва̄рыглавес. Ма̄хум ӯс янытыл мори па̄хвтым порсыт ак­ван-атсыт. Ты коныпал ня̄врамыт ма̄гсыл ма̄вит ӯргалан са̄в ханищ­тапыт тах ва̄рыглавет. Ань ты «Спасти и сохра­нить» нампа акция окру­гувт лӯпта э̄тпос оигпан мус рӯпитаӈкв паты.
Ма̄-вит ӯргалан ак­ция «Археопарк» нампа ма̄т рӯпататэ о̄вылтавес. Округ губернаторув На­талья Комарова тув ёхта­лас ос мирн ёмас ла̄тӈыт ла̄выс: «Ам номсэ̄гум, хунь мо̄т хо̄н ма̄т ма̄н округув урыл потыр­таве, та̄н потраныл а̄ти туп ма̄-во̄й ос газ но̄хвинэ урыл мины. Та̄н ань о̄лнэ ма̄-вит ӯргалан акцияв урыл о̄с са̄в ва̄гыт ос потыртэ̄гыт. Ты хо̄тал Россия янытыл са̄в яныг ӯсыӈ ма̄т о̄с акв тамле ма̄-вит ӯргалан ва̄рмалит рӯпитэ̄гыт».
 
