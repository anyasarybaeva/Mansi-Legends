
Мо̄лал Ха̄льӯс район Тӯрва̄т па̄вылн рӯпата щирыл ялнэ̄м порат акв ма̄ньщи о̄йка ёт хо̄нтхатыгласум. Ты хум наме Василий Владимирович Тасманов, тав рӯтанэ уральтаӈкве тув ёхталас. Ам таве о̄лупсатэ урыл китыгласлум. На̄н тав потре э̄лаль ловиньтэлы̄н.«Ам 1964 та̄лт Свердловский область Ивдельский район Полумъя па̄вылт самын патсум. Та па̄выл ань а̄тим. Яныгпа̄ла хо̄тпат пуссын холасыт. Ма̄хум ӯсытн манос па̄влытн ла̄кква-мингаласыт. Акв хум туп хультыс, ань тот о̄лы. Ам тот ты яныгмасум. Са̄ртын тот Самбиндаловыт щēмья о̄лыс. Та̄н о̄с пуссын а̄тимыт.

	Ма̄н тот хоса ат о̄лсӯв. 1970 та̄лытт Советский район Лэ̄пла па̄вылн ва̄нтлысӯв. Лэ̄плат ань туп кит кол ӯнлы. Тот мēн Колямēнтыл ос акв хум во̄раēв. Хумыт коныпал тот кит нэ̄, акв ма̄нь пыгрищ о̄лы, воссыг нэ̄мхотьют а̄тим. 
irresponsible with repayments

	Ам о̄лнэ со̄самум тот 

	та, тыг нас ёхталэ̄гум.

	Лэ̄пла па̄вылныл Тӯрва̄т па̄выл мус налыман нупыл атахкем вēрыста ла̄глыл ё̄мēв. Сака хоса а̄ти, ва̄тихал мӯйлуӈкве ёхтыгпа̄лэ̄в. Ма̄шинал яласан тэ̄лы лё̄ӈх о̄лы, тувыл ё̄мēв.

	Во̄р па̄влумт ка̄сыӈ та̄л во̄раēгум. Нёхыс манос со̄руп ка̄тын-паттыглэ̄гум. Таил ты о̄лэ̄гум. Ань воссыг торыӈ ӯй а̄тим. Алыщлам утанум хоталь вивет, тув тыналыянум. То̄ванакт хотты ямсыкт ёхтэ̄гыт, то̄ва порат ос амки па̄вылн ва̄гыл
	сэ̄гум. Нёхыс ёвтнэ хо̄тпат та̄нки а̄нум хо̄нтыяныл. Хащта̄л хо̄тпат тыт ва̄тихал матыр кинсым яласэ̄гыт. То̄ва хо̄тпат ёт потыртахтэ̄гум, таквсы сыс алыщлэ̄гум ос та̄нанылн та тына-лэ̄гум. 

	Туи порат, хунь витэ яныг, мотор ха̄пыл яласэ̄гум. «Буран» 

	пēсыг ēмтыс, хот-саквалас, щаӈкв тав ма̄гсылэ хо̄нтуӈкве ат вēрмēгум, тох та лю̄ли. Са̄ртын «Тула» нампа мотоциклыт о̄лсыт. 

	Та ут  хот-ло̄сталаслум, мощ мо̄т щирыл атыслум. Туп мотор щаӈкве ос раматэ вислум, хӯрум яныг колёса тув натапасанум. Ань лё̄хта̄л ма̄т пилта̄л яласэ̄гум. Витыӈ ос я̄ӈкылмаӈ ма̄т ёл ат ра̄гпи, хоталь ат вēрмēгум, тув та ёхтэ̄гум.

	Пēс порат ща̄нягум-а̄щагум са̄в са̄лы 

	о̄щсы̄г. Са̄ртын ма̄хум пуссын са̄лы янмалтасыт, таил ты о̄лсӯв. Ётыл, перестройка ēмтум порат, са̄лыт 

	пуссын хотталь тотвēсыт. То̄ва ма̄хум вертолётыл тыламлым са̄лыт па̄тлуптэ̄гыт. 

	Нумыл сунсэ̄гыт, атахкем-хо̄тахкем вēрыстат са̄лыт ка̄салэ̄гыт, тув вертолётыл ёхтыгпēгыт, манах э̄ри, па̄тлуптэ̄гыт, та̄лттапияныл, та та
	хēгыт. Наӈ хунь 

	тув мус ёхтуӈкве а̄лы-мēгын, тыщир та хола-сыт».

	Лэ̄пла па̄вылт пēс порат ма̄хум Ӯй акваг йӣквыгласыт. Са̄всыр  па̄влытныл мир тув мӯйлуӈкве  ёхталасыт. Яныгпа̄ла хо̄тпат ма̄нь ня̄врамыт аквтем тӯлыглахтасыт, сака пӯмащ о̄лыс. Ань ты ва̄рмаль ос э̄лаль тотуӈкве о̄вылтавес. Мощ мо̄лал Лэ̄плат о̄с Ӯй йӣквыгла̄лвес. То̄нт Ханты-Мансийск ӯсныл, Ха̄льӯс районныл са̄в мир мӯйлуӈкве ёхталасыт. Василий Владимирович ты та̄л матыр ка̄тын-патты ке, о̄с тах мӯй ма̄хум йӣквуӈкве во̄виянэ. 

	Ос акв ва̄рмаль урыл потыртас. Тав ань э̄ква та̄л о̄лы. Хотты нэ̄ ты нё̄тнэ ос ка̄ркам ма̄ньщи хум ёт во̄рт о̄луӈкве ка̄сащи 

	те, ма̄н редакциявн хансэ̄н, ха̄йтталаӈкве нё̄тылӯв.

	 

	 

	Николай 

	МЕРОВ

	 
 