
Округ губернаторув Наталья Комарова ва̄ӈын хо̄тпанэ акван-атыгласанэ. Та̄н ма̄хум пенсиянылн но̄х-нё̄тнэ олныт ос мо̄т са̄всыр нё̄тмилыт урыл потыртасыт.
Рӯпатаныл по̄хан минам пенсионерыт ты та̄л о̄вылтахтам па̄сныл пенсия коныпал олн-нё̄тмилыл (рущ щирыл «дополнительный пенсияг» ла̄ваве) ойтуӈкве о̄с патавет. Тыи туп 2010 та̄л яныг таквс э̄тпос ва̄т хо̄тал мус пенсияныл ма̄гыс заявление хансум ма̄хум та̄н тамле олныл тах ойтавет. Мо̄лты та̄л сӯкыр э̄тпос па̄сныл яныг нам о̄щнэ манос ма̄гылн тагатан по̄сыл маим хо̄тпат туп та̄н акв тамле олн-нё̄тмилыл майлувēсыт.
Ань округ экономика департаментыт о̄лнэ кӯщай хум Павел Сидоров ла̄выс: «Ты та̄л ва̄т са̄грапнал э̄тпос о̄выл хо̄талэ̄ныл ты олн-нё̄тмилыл рӯпатаныл по̄хан минам пенсионеранув пуссын ойтуӈкве патавет. Тох ка̄сыӈ яныгпа̄ла хо̄тпа кит «прожиточный минимум» мус пенсиятэ са̄вми».
Округ Правительство па̄лыл ты ва̄рмаль ма̄гыс 20132015 та̄лытн 435 млн. арыгкем солко̄ви та̄стым о̄лы. Югра янытыл тамле пенсия олн-нё̄тмилыл 170 со̄тыра хо̄тпа мивет.
Губернатор прессслужбаныл кēтым ла̄тыӈ Т.МЕРОВА ма̄ньщи ла̄тӈыл хансыстэ.
