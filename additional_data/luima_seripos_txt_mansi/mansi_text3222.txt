

	«Пос ос щунь» – тамле ла̄тӈытыл стихыт ос мо̄йтыт хаснэ э̄ква Ма
	рия Кузьминична Волдина такви потре о̄вылтастэ. Тэ̄н рущ ла̄тӈыл стихыт хаснэ хум Павел Черкашин ёт Ханты-Мансийск ӯст ма̄нь ня̄врамыт ялантан №18 «Улыбка» садикт рӯпитан ма̄хумн во̄виньта̄лвесы̄г. 

	Ты ханищтапт тэ̄н садикт рӯпитан нэ̄кветын потыртасы̄г, хумус соссаӈ ма̄хум потрыт, стихыт хансэ̄гыт, хумус ня̄врамыт ма̄ньта̄гыл ма̄-вит э̄руптым янмалтаӈкве э̄ри. Хантыт ос ма̄ньщит пēс йис о̄лупсаныл урыл матыр о̄с вос ва̄сыт. Ханищтахтын семинараныл тох ла̄всаныл – «Ознакомление де
	тей дошкольного возраста с традициями и культурой коренных народов Севера через художественную ли-тературу». Ты коныпал садикт ма̄нь музей ва̄рēгыт, «Югорский край» намтсаныл. 

	Та̄н №6 ӯс библиотекат акван-атхатыгласыт. Тот ма̄н ма̄вт о̄лнэ писателянув хансум нэ̄паканыл суссылтавēсыт. Павел Рудольфович округувт нэ̄пак хаснэ ма̄хум отделеният ответствен-ный секретариг о̄лы. Тав такви потранэ, стиханэ ёт атпан нупыл ат нэ̄пак та̄ратас. Юграт о̄лнэ соссаӈ ма̄хум мо̄йтыт кӯстырыг ловиньтан ма̄гсыл ёмщакв хансыянэ. Ма̄н писателянув ёт са̄в нэ̄пак та̄ратасыт. 

	Ты акван-атхатыглан ханищтап ос ня̄врамыт ма̄гсыл выставка ва̄-руӈкве «Газпромнефть-Хантос» компания та̄нанылн олн та̄стыс. Ла̄кква-миныгламаныл порат ма̄хум пуссын номтаныл ёмас о̄лыс, тамле ёмас тэ̄ла ма̄нь ня̄врамаквет ос ня̄врамыт ӯргалан нэ̄квет ма̄гсыл ты ва̄рыглавес.  

	 

	Ля̄ххал 

	Галина Кондина ма̄ньщи ла̄тӈыг толмащластэ
