
Мощ мо̄лалнув Ха̄льӯс район Саранпа̄вылт яныгмам ма̄ньлат саран пыг ёт ам хо̄нтхатыгласум. Тав наме Александр Степанович Попов.

	Омаге, а̄тяге Степан Григорьевич ос Светлана Абрамовна ань Саранпа̄вылт о̄лэ̄г. Тэ̄н са̄в та̄л са̄лыӈколт яласасы̄г. 

	О̄парище наме 

	Григорий Семёнович 

	о̄лыс, щащēкватэ - 

	Мария Игнатьевна. Александр самын патум па̄сныл ё̄рнколт яныгмас. Тав Люба ос Таня тит увщи о̄ньщи. Тэ̄н сас о̄йкаӈыг, 

	Ханты-Мансийск ӯст рӯпитэ̄г. 

	Александр ла̄выс: «А̄нумн ма̄нь та̄гыл 

	ёсал ё̄мыгтаӈкв сака мӯстыс. Ня̄врамыг о̄лмум порат са̄
	лыӈколт хо̄птанув 

	щарканыл мувылтым а̄тям ёт аквписыг 

	яласасум. Аквъёт яла-самумēм ма̄гсыл тавēн кӯстыр, а̄нумн пӯмащ. 

	Ты коныпал са̄лыӈколт 

	иӈ са̄в та̄рвитыӈ 

	рӯпата то̄вылхаты».

	Александр ня̄врамыт ханищтан колн миннэ мус са̄лыӈколт яласас. Школат тав ёсал ха̄йтуӈкве ханищтахтын колн Иван Николаевич Вокуев палт та̄ра минас. Тув ёхтуме порат тот иӈ йӣв ёсат 

	ос пēс ёсавотыит 

	о̄лсыт. Александр са̄р хо̄талыт хот-саквалым ёсавотыиӈ ёсал майвес. О̄выл хо̄талт ёсаге ла̄глыгныл хот-оймыгтамумēн ма̄гсыл ла̄щлаквēг ос то̄ванакт тӯйтыт повара̄лым ха̄йтыс. 

	Иван Николаевич 

	палт школа а̄стламе мус ялантас. Ва̄тихал округ янытыл касуӈкв яласасыт. Иван Николаевич палт яласан ня̄врамыт аквписыг но̄х-патыгласыт. Мо̄т ма̄ ня̄врамыт ёт 

	рӯпитан ма̄хум Иван Вокуев аквписыг титыгла̄лсаныл: 

	– Наӈ ня̄враманын манарыл тыттыянын? 

	– Хумус манарыл? 

	Сыстам я̄ хӯлыл ос во̄иӈ ня̄рнё̄влил тыттыянум. 

	Ёсал ха̄йтнэ коныпал Саша иӈ лӯима̄ ма̄хум каснэ колн Андрей Дорофеевич Филиппов палт ялантас. Тув ялантыматэ̄т мощ 

	матаре ат тэ̄лыс. 

	Ха̄йтуӈкв ос тынщаӈ сӯв нумпа̄лн рēпуӈкв тавēн а̄ртмыс. Сун ӯллта 

	поргуӈкв ос са̄грап 

	э̄ла па̄хвтуӈкв мощ атнув вēрмыс, таи ма̄гсыл Александр ёсал касуӈкв ювле та минас.

	Александр ханищтахтын кол а̄стуме юи-па̄лт Ханты-Мансийск ӯсн ва̄нтлыс. Тыт тав ня̄врамыт ханищтан 

	хумыг ханищтахтас. Ӯсыӈ ма̄н ёхтумēт 

	ёсал каснэ «Биатлон» нампа ма̄н касуӈкв та̄ра вӯйвес. Ёсал ха̄йтуӈкв вēрмыс, писалил па̄тлуптаӈкв тав ха̄сыс, та̄ра тув 

	та минас. Титыт та̄л 

	Александр округув 

	ма̄гсыл касы. Ханищтахтын ма̄ныл а̄стуме юи-па̄лт Санкт-Петербург ӯсн о̄луӈкв ва̄нтлыглас. Тит та̄л тот о̄лыс. Мо̄лты ювле Ханты-Мансийск ӯсн 

	ёхтыс. Тыт тав 

	ня̄врамыт ханищтан ма̄н тренерыг рӯ
	питаӈкв во̄ввес. Ань тав палтылэ ва̄т нупыл нила ня̄врам ёсал ха̄йтуӈкв ёхталы. Щар ма̄нь ня̄врам нёлолов та̄лэ, щар яныг ня̄врам са̄тхуйплов та̄л янытыг о̄лы. 

	Ма̄ньлат хум касуӈкв ты кос ка̄сащи. Тавēн о̄с щё̄питахтуӈкв э̄ри, ня̄врамыт ханищтым 

	такви ат а̄лыми. Таима̄гсыл тав каснэ ма̄хум пēриян хумыг о̄луӈкв ла̄вхатас. 

	То̄ва хо̄талыт ёсал акваг ха̄йтыгты. Тамле ёмас ма̄ньлат хумн ам пуста̄гыл о̄лнэ ла̄тыӈ тēтэ̄гум, каснэ ма̄т аквписыг но̄х вос паты, ёмас посыӈ хо̄талыл э̄лаль о̄луӈкв ла̄вилум.

	 

	Александр 

	ВЬЮТКИН
