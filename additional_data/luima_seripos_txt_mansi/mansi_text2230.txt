

	Сӯкыр э̄тпос аквхойпловит хо̄талэ̄т Ханты-Мансийск ӯс мувлахи машинал яласан лё̄х Самаров пал-ēр охсатэ ма̄хум ха̄йтыл каснэ лё̄ӈхыг ва̄рыглавес. Ты касыл рӯщ ла̄тӈыл «Превзойди себя» намыл ла̄ввес. Каснэ хо̄тал э̄лы-па̄лт касыл щё̄питан ма̄хум ёт пресс-конференция о̄лыс.

	Та̄н халанылт Сергей Юрьевич Дегтярёв о̄лыс. Тав Дума 

	Председатель ва̄ӈын кӯщай 

	хумыг ос каснэ ма̄хум ёт 

	рӯпитан президентыг о̄лы. Тувыл ма̄ньлат ма̄хум ёт 

	касыл щирыл рӯпитан хум 

	Александр Валерьевич Лавре
	нов ёхталас. Хӯрмит хумияныл наме Александр Сергеевич Солоп. Касыл шё̄питан щирыл кӯщаиг тав ты о̄лыс. 

	Щар о̄влэ̄т тамле щир касыл мо̄лты номтын ёхыс. Та̄л сыс ма̄н номсысӯв хумус, хо̄т ёмаснувēг таве ва̄руӈкв. Таима̄гсыл янытэ̄т «Первый легкоатлетический полумарафон «Превзойди себя» в Ханты-Мансийске» намыл пиным о̄лы. 

	Москва, Санкт-Петербург, Пермь, 

	Челябинск, Екатеринбург, 

	Тюмень ос Ивановский 

	областьныл ма̄хум тыт каснэ кастыл хасхатсыт. Аквъёт 

	пуссын титса̄т арыгтем 

	хо̄тпа касуӈкв по̄стахтас. 

	Титынтыг атхатыглахтамув порат ма̄н касылув ва̄рыглан 

	ма̄ тиссӯв. О̄влэ̄т Ханты-Мансийск ӯс котиль ӯсхулыт, тувыл ӯс мувлахи яласан лё̄ӈх щирыл ва̄руӈкв номсыслӯв. Тох те 

	ва̄рсӯв, ӯс янытыл машинат яласаӈкв ат вēрмынувыт.

	Таима̄гсыл ма̄н ӯс мувылтан йильпинув лё̄ӈхыт ва̄руӈкв потыртахтасӯв».

	Касыл о̄вылтахтаме хо̄тал янге-ма̄не аквъёт пуссын 

	хӯрум са̄т ляпатем хо̄тпа 

	ха̄йтуӈкв ка̄сащасыт. Ня̄врамыт лов вēрста ха̄йтсыт. Яныгнув ма̄хум хус вēрста яныг са̄т нупыл са̄т метра ла̄глыл ха̄йтсыт. Ла̄глыл ха̄йтнэ акв ла̄кв палытэ са̄т вēрстаг о̄лыс. Таима̄гсыл ма̄хум хӯрум ла̄кв ха̄йтсыт. Хотьют ха̄йтыматэ порат матаре хотум те ēмтапи, тара по̄хан-минуӈкв вēрмыс. Ха̄йтнэ лё̄ӈх палытэ̄т лēккарытын тармыл ӯрвес.  

	Хум хо̄тпат халт щар мо̄ляхыг Михаил Кульков финишин 

	ёхтыгпас. Тав Ханты-Мансийск ӯст о̄лы. Хус арыгтем вēрста тав акв щё̄с ос нёлолов минута сыс ха̄йтыстэ. 

	Тав юи-па̄лэ̄т Екатеринбург ӯсныл ёхталам хум Алексей 

	Погнуев ёхтыс.  Тав ма̄н 

	хумиювныл нила минутан юв-хультыс. 

	А̄нох тēр ос Денис Кораблев 

	вистэ. Тав ё̄рн ма̄хум о̄лнэ 

	ма̄ныл Тарко-Сале ӯсныл тыг ёхталас. 

	Нэ̄ хо̄тпат халт финишин са̄ртын Анастасия Зольникова ёхтыс. Тав о̄с Ханты-Мансийск ӯсыт о̄лы. Хус арыгтем вēрста тав акв щё̄с налыман минута 

	сыс ха̄йтыстэ. А̄гииг о̄лме порат тав округ ма̄гсыл ёсал 

	ха̄йтыгтас.

	Та хо̄тал каснэ ма̄хум 

	нэ̄мхотьют по̄хат ат хультыс, пуссын ма̄нь мӯйлупсал мӯйлуптавēсыт. Та коныпал финишин ёхтум ма̄хум пуссын сыплувын тагатан мēталил майвēсыт. 

	Лӯима̄ ēрныл ащирмаӈ во̄т нэ̄хотьютын торас ат ва̄рыс, мо̄т щирыл тав нё̄тыс. Нэ̄мхотьют тэ̄ла та̄л нас тох ат лю̄лис, ма̄хум э̄ргысыт, ёнгысыт ос йӣквсыт. 

	 

	Александр анямов
