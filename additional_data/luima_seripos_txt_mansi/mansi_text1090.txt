

	Мо̄лал Югра ма̄ныл Президентув полкын нёлоловхуйплов та̄ланыл то̄влын пыгыт лусытаӈкве тотвē
	сыт. Та̄н Московский 

	область Ногинский 

	район «Купавна» нампа военный лагерьт 

	ма̄в ӯргалан ма̄гыс 

	присяга мисыт. Ты ва̄р
	маль кастыл округ губернатор Наталья 

	Комарова о̄с тув 

	ялыс. На̄н ты урыл 

	э̄лаль ловиньтэ̄н.

	Ма̄н округувныл пуссын аквъёт атхуйплов пыг тув тотвēсыт. Та̄н ща̄няныл-а̄щаныл Президентский полкын присяга сунсуӈкве о̄с 

	ёхталасыт. Наталья Комарова лусытан пыгыт ос та̄н рӯтаныл сымыӈыщ янытла
	санэ. 

	Ты пыгыт Ханты-Мансийск, Нижневартовск, Нягань, Неф-теюганск, Сургут, Лангепас ӯсытныл ос Кондинский, Советский районыгныл о̄лэ̄гыт. 

	Та̄н рӯтанылн писаль лосталан ос ряд щирыл нё̄тнэ̄г ё̄мнэ ва̄рмаль суссылтасыт. Тот лусытан пыгыт 

	Россия яныг кӯщаит ос «Красный площадь» ӯргалыяныл.

	Президентув полкын винэ ня̄врамыт о̄лупсаныл уральтавет, хо̄тпа нас тох тув ат 

	ликми. Ня̄врамыт 

	хумус школат ханищтахтасыт, маныр номт о̄ньщēгыт, манхурип щēмьят та̄н яныгма
	сыт, ёмщакв ураль
	тавет. 

	Югра ма̄т о̄лнэ ня̄врамыт 2007 та̄лныл тув вивет. Та па̄сныл ань тыг мус тот 120 пыг лусытас.

	 

	 

	 

	 

	Губернатор 

	пресс-службатэ 

	кēтум ля̄ххал 

	ма̄ньщи ла̄тӈыг 

	Николай МЕРОВ 

	хансыстэ.

	 
