
Мощ мо̄лалнув Ханты-Мансийск ӯст «Год культуры - 2014» нампа янытлан кастыл э̄ргын ос йӣквнэ фестиваль ва̄рыглавес. Ты пӯмащ ва̄рмаль рущ щирыл «Живущие по солнцу» намыл пиным о̄лыс.

	Ты фестиваль мо̄лты та̄лныл о̄вылтавес, ань титынтыг ва̄рыглавес. 

	Та кастыл округув янытыл э̄ргын, йӣквнэ  ос са̄ӈквылтан са̄всыр коллективыт ёхта
	ласыт. Акван-атхатыглахтам ма̄хум пуссын та̄нти суссылтан пӯмщаныл щирыл халанылт кассыт. Пуссын аквъёт яныгса̄т ляпатем мир о̄лыс. 

	Ханты-Мансийск ӯсн Ненецкий, Ямало-Ненецкий ос Ханты-Мансийский хӯрум округныл ма̄хум ёхталасыт. Пуссын йӣквим, э̄ргим ос са̄ӈквылтым тит хо̄тал кассӯв.

	Фестиваль оигпам хо̄талт коллективыт пуссын акван-атыглавēсыт. Ма̄н тот  пēс йис пораныл э̄лаль тотнэ са̄ӈквылтан та̄ныт, йӣкванув ос э̄рганув  урыл потыртасӯв. 

	То̄ва ма̄ньщи хо̄тпат тох ла̄всыт: «Ма̄н ханты ма̄хманув ёт акв ляпат о̄лнэ̄в ма̄гсыл пēс э̄рыгсов та̄нанӯв пуссын акван-атэ̄лыгтасанӯв. Хоты ма̄ныл манырсыр та̄н о̄лы, таве та са̄ӈквылтыянӯв». Тувыл жюри-хо̄тпат ла̄всыт: «Саран-па̄вылныл ёхталам «Са̄лыӈ лё̄ӈх» ня̄врамыт ос «Э̄ргыт, йӣквыт пувлын ма̄хум» тит коллективыг са̄ӈк-вылтан та̄наныл ос йӣквыт пēс йис хурияныл хольт хультсыт. Ёмщакв те сунсуӈкв, туп ты тит коллективыг 

	щар ма̄щтырыг ты сусхатэ̄г». 

	 

	Александр ВЬЮТКИН

	 

	Хурит йӣквнэ ос э̄ргын ма̄хум по̄слым о̄лэ̄гыт.
