

	Я̄ӈк натнэ э̄тпост Победа хо̄тал кастыл мирн нё̄тмил ва̄рнэ департамент кӯщай Мария Краско ля̄ххал тотнэ ма̄хум акван-атыгласанэ. Ань ветеран хо̄тпат ос хотьют хо̄нтлын накт рӯпитас, та̄н манхурип нё̄тмилыл ва̄равет, тав потыртас.Округувт ань хо̄т со̄тыра ветеран хо̄тпа о̄лы. Та̄н халанылт 441 э̄лумхо̄лас - а̄гмыӈ-мосыӈ хо̄тпа ос хо̄нтлум ма̄хум; 5 со̄тыра 288 - яныг хо̄нт порат са̄всыр та̄рвитыӈ рӯпата ва̄рум хо̄тпат; 80 – Ленинград ӯс блокадат о̄лум ма̄
	хум; 191 – тӯрманколт фашистытн са̄ватым 

	хо̄тпат. Ты коныпал тот порсум хо̄тпат та̄н э̄кваныл ос яныг хо̄нт 

	порат яныгмам ня̄в
	рамыт ань ос пус
	сын нё̄тавет. Ты 

	ма̄хум 9 май хо̄тал кастыл о̄с олныл ойтвēсыт. Кӯщай нэ̄ ла̄выс: «Ма̄н мир пусмалтан департамент ёт акван-потыртахтым рӯпитэ̄в. 

	Ты хосыт ветеран хо̄т
	пат пусмалтахтуӈкве

	ва̄тихал кēтыглыянӯв. 

	Яныгпа̄ла хо̄тпанув 

	са̄внув та̄л вос о̄лсыт, ма̄н яныг рӯпата 

	ва̄рēв». Хо̄нтлум ма̄хум янытлан ма̄гыс округ бюджетныл 26 миллион солко̄ви та̄стыг-лавес. Ка̄сыӈ хо̄тпа премия-олныл майвес. 

	О̄с акв ва̄рмаль урыл потыр о̄лыс. Ань ты хо̄тал мус 30 ветеран хо̄тпа йильпи кол иӈ ат о̄ньщēгыт. Ты ветеранытныл  китхуйплов э̄лумхо̄лас ма̄гыс ань федеральный бюджетныл олн майвес. Ты та̄л оигпан мус та̄н колыл ёвтавет тах. Та сыс, иӈ нёлоловхуйплов хо̄тпа кол та̄л о̄лы. Та̄л холнэ мус пуссын колыл вос минувет. 

	Тувыл ос ань округувт 79 ветераныт рӯт та̄л хультсыт. Ты хо̄тпат ма̄гсыл округувт я̄нас колыт ӯнттувēсыт. Та̄н тот о̄лэ̄гыт, лēккарытн акваг уральтавет. 

	 

	Николай МЕРОВ

	 

	 
