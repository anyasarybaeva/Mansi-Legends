

	Лӯпта э̄тпос хӯрмит хо̄талэ̄т Ханты-Мансийск ӯст яныг мирколт Общественный палатат рӯпитан ма̄хум акван-атхатыгласыт. Ань округувт о̄лнэ департаментыт уральтан ма̄гыс Общественный Совет рӯпиты. Та̄н таи сунсэ̄гыт, кӯщаянув олныт манырсыр тэ̄ла ма̄гыс холтыяныл ос маныр рӯпата ва̄регыт. Ты ва̄рмаль ань хумус э̄лаль мины, на̄н ты урыл мощ ловиньтэ̄н. 


		Тамле совет ва̄рнэ урыл ма̄хум хосат та̄гыл потыртасыт. Ань ты ва̄рмаль мӯсхал 

		щирыл щё̄питавес. Са̄прани о̄вылтахтаме 

		порат округ Федеральный инспектор кӯщай Дмитрий Кузьменко ла̄выс: «Общественный совет рӯпататэ кӯ
		щаянув ос мирув ак-ван-о̄лтнэ ма̄гыс ва̄рвес. Та̄н рӯпатаныл акваг 

		уральтаӈкве патавет. 

		Ты та̄ра ма̄хум ва̄ӈкве патэ̄гыт, кӯщаянув ол
		ныт маныр тэ̄лан холтыяныл». 

		Ты ва̄рмаль урыл ос мо̄т са̄в кӯщай потыртас. Юи-о̄вылт тамле номт тотсыт: Совет ӯщты рӯпитаӈкве о̄вылтахтас, ты ва̄рмаль акв ма̄т ул вос лю̄лис, са̄в рӯпата ва̄руӈкве э̄ри. Акван-нё̄тхатым о̄лупсав кӯпнитнувēг ва̄рилӯв.

		Сапра̄ни о̄вылтахтаме 

		э̄лы-па̄лт о̄с акв ва̄рмаль о̄лыс. Ма̄хум ма̄гыс «Мы не были на той войне» 

		нампа кина суссылтавес. Тот округувныл  яныг хо̄нтлын накн ялум хо̄тпат хурияныл 

		суссылтавēсыт. Ты ва̄р
		маль мо̄лты та̄лт щё̄пи-тавес. Ань ка̄сыӈ та̄лныл хо̄нтлум ма̄хманув акваг мощщаг хультуӈкве 

		патсыт. Таима̄гыс ань ветерананув ос та та̄р-витыӈ нак юи-па̄лт юн са̄всыр рӯпата ва̄рум хо̄тпанув номылматыглан ма̄гыс хурит манос матыр пēс потрыт акван-атуӈкве о̄вылтавēсыт.

		Округ Обществен-ный палата кӯщай нэ̄ Любовь Александровна Чистова ла̄выс: «Ты ва̄рмаль Россия янытыл Общественный палатат рӯпитан ма̄хум та̄н щё̄питасаныл. Ань 

		ам ётум рӯпитан хо̄т-пат та̄нки хо̄нтлын ма̄хманыл урыл 154  хури ос потыр атсыт. 

		Ань ты хо̄тал мус окру
		гув янытыл о̄лнэ мир са̄в хури атсыт. Матъёмас тамле э̄рнэ тэ̄ла ва̄руӈкве номылматвес.

		Ты накт тамле ва̄р-маль ēмтыс, хотты порат юртыӈыщ о̄лум 

		мирыт ань ма̄н нуплув 

		кантлуӈкве патсыт. 

		Яныг хо̄нтлын накт 

		о̄лум ва̄рмалит то̄ва ма̄т 

		ань мо̄т щирыл хасвē
		сыт. Та̄н ёрувласаныл, манъяныт ё̄рва̄гыл ос ворил ма̄н са̄лтатанув но̄х-патсыт, манаса̄вит 

		хо̄тпа порславес. Ма̄н ань ты ва̄рмаль таима̄
		гыс щё̄питаслӯв, ма̄нь
		лат ма̄хманув, ня̄вра-манув ты пилыщмаӈ 

		нак нэ̄мхуньт ул вос ёрувлыяныл». 

		 

		Николай 

		МЕРОВ

		 

 
