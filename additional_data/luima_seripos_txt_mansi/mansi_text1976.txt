

	Ханты-Мансийск ӯст я̄ӈк на̄тнэ э̄тпос 16 хо̄талэ̄т Ма̄-вит ос Э̄лумхо̄лас музей э̄ткотиль мус рӯпитас. Та порат Россия ма̄в янытыл са̄в музеит тох рӯпитасыт.


		Мӯйлын э̄типа̄ла тох намая̄лвес: «Солдат войну не выбирает». Музеин щалтсан ма̄гыс ма̄хум олн ат ойтсыт. Яныг хо̄нт урыл выставкат ос экскурсият ва̄рыглавēсыт. Ня̄врамыт ма̄гыс са̄всыр мастер-классыт о̄лсыт. То̄ваныл пластилиныл та̄нкыт ос товлыӈха̄-пыл ва̄рсыт, то̄ваныл ос ка̄тыл са̄всыр хурит по̄слысыт. Кина суснэ колнакт ма̄хум кинал суссылтавēсыт. Ӯйхулыт ос товлыӈӯйит хурияныл но̄х-ва̄римат – янгуй, охсар, щёпыр, а̄ӈха, щар сома лылыӈта̄гыл лю̄ляхо̄лэ̄гыт. 

		Музейт сака са̄в мир о̄лыс, кон ворил ты ква̄лсӯв. Кон ма̄тэ̄т ос са̄всыр машинат лю̄льсыт, ань ма̄хманув хо̄нтлуманыл порат 

		манарыл яласасыт, манарыл па̄тлуптасыт, тот пуссын сунсуӈкве ро̄выс, ма̄хум маттем та по̄слахтасыт. Пыгрищит хо̄нтлын ва̄рмалил ва̄рыглавēсыт – писалил майлувēсыт, патлуп-тым мощ ха̄йтыгтасыт. 

		«Солдатский привал» рӯпитас, ма̄хум кашал тыттувēсыт, ща̄ил айтвēсыт. Концерт 

		о̄лыс, яныг хо̄нт урыл э̄ргыт э̄ргувēсыт. Сустēмт, кон турманлас, а мир тоха та мӯйлы. Аман хунь юв мингаласыт, тавагт.

		Светлана 

		Матвеева

		 

 
