

	Округув янытыл туризм тэ̄лат акваг э̄лаль тотавет. Ащирмаӈ тэ̄лы порат мӯй ма̄хум тыг о̄с 

	вос ёхталэ̄гыт ос 

	ёмщаквēг вос ӯщлах-тэ̄гыт, та̄н ма̄гсыланыл сыресыр пӯмыщ касыт щё̄пита̄лвēсыт.

	Касыт «Ханты-Мансийск – Йильпи та̄л о̄вылтан яныг ӯс!»  нампа проект щирыл щё̄питавēсыт. Ӯст о̄лнэ музеит, культура колыт ос ӯс каныт ань ты мус рӯпитэ̄гыт. Ты о̄вылтыт Константин Пенчуков, Ханты-Мансийск ӯс кӯщай ва̄ӈын хум, ос Оксана Лунгите, туризм ва̄рмалит тотнэ нэ̄, потыртасы̄г.

	2015 та̄л о̄выл хо̄талытныл Ханты-Мансийскат са̄т канытыт са̄всыр ёнгилыт ва̄рыглавēсыт. Ма̄хум ка̄сыӈ хо̄тал тот ёнгылтавēсыт, та̄н рӯтаныл ос юртаныл ёт акван-хо̄нтхатнэ ма̄гыс тув акваг ёхталасыт. 

	Щар пӯмщиг мӯй  

	ма̄хумн ё̄рнколт ӯщ-лахтан ос са̄лы суныл яласан тэ̄ла о̄лыс. Тувыл мо̄т ӯсытныл ёхталам мӯй хо̄тпат о̄выл щёс по̄лям ня̄рхул тэ̄пъяласыт, та̄наныл ты тэ̄нут мӯстыс. 

	Са̄всыр  ма̄ныл ёхталам ма̄хум кон ащирмаг о̄лнэ̄тэ ос са̄в патум тӯйт ма̄гыс сака пӯмщалахтасыт. Тамле порат соссаӈ ма̄хманув хумус о̄лэ̄гыт ос мана хосыт вēритаӈкве вēрмēгыт, таи уральтасыт ос а̄рталасыт.

	 

	Тамара Мерова 

	 
