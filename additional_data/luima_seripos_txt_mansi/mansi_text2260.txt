

	Сӯкыр э̄тпос хо̄тхуйплов хо̄талэ̄т йӣв ёл-яктын ма̄т рӯпитан ма̄хум халт Ханты-Мансийск ӯст касыл ва̄рыглавес. Рущ ла̄тӈыл «Лучший вальщик леса с моторной пилой» намтым о̄лыс. Ты касыл во̄р яктын ма̄хум янытлан хо̄тал кастыл ва̄рыглавес. Та хо̄таланыл Россия янытыл сӯкыр э̄тпос хӯрмит ӯщлахтан хо̄талэ̄т янытлаве.

	Ты та̄л хӯрумхуй
	плов хо̄тпа та̄нти 

	халанылт кассыт. Курган, Екатеринбург, Челябинск, Тюменский областьныл ос ма̄н 

	округувныл ма̄хум о̄лсыт. Ма̄н о̄лнэ ма̄в ма̄гсыл хӯрум хо̄тпа 

	касыс. 

	Касыланыл о̄вылтанэ порат округ янытыл 

	во̄р ӯргалан федеральный инспекция кӯщаиг о̄лнэ хум Дмитрий Кузнецов о̄выл ла̄тыӈ 

	ла̄выс: «Ханты-Мансийск ӯсн ёхтум ма̄х-мытн ам паща ла̄тыӈ ла̄вēгум. Ты-хо̄тал ма̄к рӯпатаныл ва̄нэ ос 

	ха̄снэ щирыл ва̄рнэ 

	ма̄хум тыг атхата
	сыт. Вос ма̄щтырыг касэ̄гыт, хумус та̄н ва̄руӈкв номсэ̄гыт, тох пуссын вос а̄ртми. Ма̄н 

	ос на̄н халынт ма̄щты-рыг рӯпататэ ва̄рнэ хо̄тпа пēриēв».

	Дмитрий Кузнецов юи-па̄лт профсоюз 

	тармыл председателиг о̄лнэ хум Федор Сиваш ма̄хум нупыл ла̄выс: «Ты хо̄тал 

	То̄рмув ёмас хо̄тал 

	ва̄рыс. Ань на̄нан на̄нти ва̄рнэ рӯпатан ма̄хмытын ёмщаквēг суссылтаӈкв э̄ри. Йӣв паттуӈкв - ты 

	а̄ти нас мори рӯпата, 

	тыи ма̄к э̄рнэ щирыл ва̄рнэ рӯпата. Хотьют 

	йӣв ат паттыс, тавēн та̄рвит тыи торгам-таӈкв. Ань каснэ̄нын порат рӯпитан ма̄т ӯргалахтым о̄луӈкв ам на̄нан ла̄виянум. Пуста̄гыл о̄лэ̄н, рӯпатан нэ̄мхоталь ат ва̄рхаты».

	Хӯрмит хум Евгений Платонов во̄рт рӯпитан ма̄хум о̄с янытласанэ, тав округ янытыл ма̄-вит ӯргалан Департамент тармыл кӯщаиг о̄лы. Тав ла̄выс: «Ка̄сыӈ хо̄тпа такви щирēт матыр ма̄щтырлаӈкв 

	ха̄сы. На̄н ос ка̄тыл ёмщакв рӯпитаӈкв ха̄сэгы̄н, тыхо̄тал ма̄н на̄н ма̄щтырыг ва̄рнэ рӯпатан нупыл тах сунсэ̄в». 

	Во̄р паттын ма̄т рӯпитан ма̄хум касыланыл ат са̄всыр пӯмащ щирыл ва̄рыглавес. 

	О̄влэ̄т йӣв ёл
	паттуӈкв э̄рыс. Ёл
	яктын йӣв хо̄тпан 

	по̄стым ма̄н паттуӈкв э̄рыс. Тувыл «бензопила» йӣв сартнэ тēр  рӯпитан кастыл кум 

	щирыл атуӈкв э̄рыс. Хӯрмит касыланыл 

	«продольный рез» ла̄тӈыл намтым о̄лыс. Таи хунь йӣв сартнэ тēрыл по̄ри хуйнэ йӣв о̄влэ̄т ёлыпал ēре сартаве, тувыл нумыл сартаве. Титтыг-паттын ма̄тэ састумыг сартуӈкв э̄рыс. Та юи-па̄лт (точный рез) нампа касылыл кассыт. Щуртми
	лыл по̄стым йӣв щуртмиланэ щирыл сартвес. Щар юи-о̄выл касыланылт йӣв та̄ганэ састумыг сартуӈкв э̄рыс. 

	Во̄рт рӯпитан ма̄хум хо̄тал палыт кассыт. Ты ма̄гсыл дипломыл ос пӯмащипа ла̄тӈыӈ 

	пищмал янытлавēсыт. Но̄х-патум хӯрум хо̄тпа олныӈ мӯйлупсал майвēсыт. Та хӯрум хо̄тпа пуссын Свердловский областиныл 

	тыг ёхталасыт. О̄выл 

	тит ма̄ акв щēмъяӈ хумыг Сергей, Евгений Красиковыг вистэ̄н. Пыге Евгений но̄х-патыс. Хӯрмит ма̄ Виктор Гисматуллин вистэ. 

	 

	 

	Александр 

	ВЬЮТКИН

	 
