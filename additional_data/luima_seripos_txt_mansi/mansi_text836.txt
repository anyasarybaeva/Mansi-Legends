
Та хультум са̄тыт округ кӯщаюв Наталья Комарова Кондинский район нупыл ялыс. Акв хо̄тал сыс тав нила па̄влытт о̄лнэ ма̄хум ёт хо̄нтхатыглас. Ань тав ялум лё̄ӈхе урыл ты потыр ловиньтэлы̄н.Карым 

	па̄выл

	 

	Пēс порат Карым па̄выл Шугур па̄выл 

	ляпат о̄лыс. Ты Вахрушевыт та̄н о̄лум па̄вланыл. Тувыл та па̄вылныл ма̄хум мо̄т ма̄н ва̄нтлуптавēсыт. Са̄в та̄л минас, ос тот о̄лум Вахрушев ягпыгыт ань та па̄выл йильпииг ӯнттысаныл ос община тот ва̄рсыт, «Карым» 

	намыл пинсаныл. 

	Ань хусахтем та̄л та̄н тот о̄лэ̄гыт, хӯл алыщлэ̄гыт, пил, ла̄хыс атэ̄гыт. Пуссын аквъёт лов хо̄тпа тот рӯпитэ̄-гыт. Та община кӯщаиг Евгений Александрович Вахрушев о̄лы. Та̄н палтаныл ты о̄влэ̄т ок
	руг кӯщаюв ялыс.

	Наталья Комарова па̄выл янытэ̄т сунсыстэ, ма̄хум ёт потыртас. Тувыл тав Евгений Вахрушев колн щалтуӈкв во̄ввес, тот ща̄й аиманыл сыс тав потыртавес, хумус ты община рӯпиты, маныр ва̄рмаль та̄н о̄ньщēгыт.

	Ты община ма̄хум хӯл алыщлан аквхуйплов рыбучасток о̄ньщēгыт. Я̄ хосыт яласан ха̄пыт ман ма̄нь катерыт, хӯл са̄всыр тэ̄нутыг ва̄рнэ оборудование о̄с ёвтсыт. Мо̄лты та̄л сыс та̄н титахтем тонна са̄всыр щирыл щё̄питым тэ̄нут тыналасыт. Пил, ла̄хыс, хӯл, во̄руй нё̄выль та̄н са̄всыр тэ̄нутыг ва̄-руӈкв ха̄сэ̄гыт. 

	Округ кӯщаювн та̄н ла̄всыт, родовой общинат рӯпитан хо̄тпат кол ӯнттын олныл о̄с вос мивет. Ты ва̄рмаль са̄кконанувт я̄насыг хансуӈкв э̄ри, то̄нт та̄н пуссын ма̄нь па̄влытт о̄лмыгтанувыт. Н. Комарова ювле ла̄выс, тав ты урыл тах номсахты. Э̄лаль тав общинат рӯпитан ма̄хум э̄сгысанэ, та̄н ёмащакв рӯпитанэ̄ныл ма̄гсыл янытласанэ.

	 

	Мортка 

	па̄выл

	 

	Кӯщаюв та па̄влын ёхтынэ̄тэ кастыл Кондинский район Мортка па̄вылт каснэ ма̄гыс яныг кол ӯнттын ма̄ныл а̄стлавес. Тув ёхтуме порат тав та колн минас, тот ня̄врамыт то̄-ват бассейныт пувлысыт, мо̄таныт мечикыл ёнгим ха̄йтыгтасыт. Губернаторув ёхтуме 

	порат ня̄врамыт пув-луӈкве Оксана Веревкан ханищтавēсыт, тав олимпийский чемпионкаг о̄лы. Кӯщай нэ̄ 

	тот о̄лум ня̄врамыт ос ма̄хум ёт потыртас.

	Та район янытыл лё̄ӈхыт пиным о̄лэ̄гыт, машинал ман автобу-сыл па̄влыт халт яла-саӈкв ро̄ви. Ань губернаторув кӯщаитн ла̄выс, мо̄т па̄выл ня̄врамыт ты йильпи каснэ колн вос ёхталэ̄гыт, касуӈкв о̄с вос ханищтахтэ̄гыт, автобусыт акваг тыгле-тувле вос яласанувыт.  

	Тувыл Н. Комарова тот ня̄врамыт ханищтан ма̄хум, ща̄нит
	а̄щит комитетанылт рӯпитан хо̄тпат акван-атыгласанэ, та̄н ётаныл потыртас, ва̄рмаляныл урыл титыгласанэ. Тав ла̄выс, тамле яныг кол-капай ӯнттувес, са̄внув ня̄врам тув вос яланты, пуссын касуӈкв вос ханищтавет.

	 

	Сотник 

	па̄выл

	 

	Та па̄вылт округ кӯщаюв Малышевы са̄в ня̄врамыӈ колта̄гыл 

	палт ялыс. Тот тав ла̄в-вес, ты па̄выл мус ёмас лё̄ӈх а̄тим.  Та̄лэ-туве сыс лё̄ӈх хот-сакватаве, палытэ̄т та яныг во̄ӈха-капаит. Кӯщаюв ты ва̄рмаль урыл ва̄ме, тав та па̄вылн машинал тотвес. Э̄лаль тав ла̄выс, ты лё̄ӈх йильпииг вос ва̄раве, 600 миллион солко̄ви э̄ри. Ань 13 млн. солко̄вил та̄стувēсыт. Лё̄ӈх пин
	нэ рӯпата мощēрт тах 

	ты о̄вылтаве.

	Ты па̄выл ма̄хум иӈ акв яныг ва̄рмаль о̄ньщēгыт – ка̄сыӈ туи порат па̄вланыл на̄йн а̄латы ё̄саве. Па̄выл во̄рыӈ ма̄т о̄лы. Во̄р но̄х-пēламлы те, та̄н 

	э̄тэ-хо̄тал коланыл уральтыяныл. Вит о̄щнэ яныг во̄ӈхат хилункв э̄ри.

	Ты урыл потыртаманыл порат Кондинский район кӯщай хум Михаил Шишкин о̄лыс, тав ла̄выс, ты рӯпата та̄н ва̄рияныл, олн о̄лы. Ма̄хум ул вос пилэ̄гыт.

	 

	Междуреченский па̄выл

	 

	Ты та̄н районный па̄вланыл. Тот ты яныг сапра̄ни ва̄рыглавес. Ляпат о̄лнэ па̄влытныл ма̄хум тув ёхталасыт. О̄влэ̄т Наталья Кома-рова спортсмен ма̄хум янытласанэ, са̄в ёмас ла̄тӈыл ла̄всанэ.

	Кондинский районныл са̄в намыӈ-суиӈ спортсмен-хо̄тпа о̄лы. Ты кастыл кӯщаюв та̄н тренераныл пуссын янытласанэ. Янытлам ма̄хум халт Сочи ӯст о̄лум олимпиадат но̄х-патум ёсал ха̄йтнэ пыг Сергей Устюгов ос тав тренере Иван Брагин о̄лсы̄г, тэ̄н сас яныг намыл майвесы̄г. 2013 та̄л сыс та̄н спортсменаныл каснэ ма̄т 192  щёс но̄х-патыгласыт. Тувыл та̄н мо̄т са̄всыр ва̄рмаль урыл потыртасыт.

	 

	Губернатор 

	пресс-службаныл тēтым ля̄ххал ма̄ньщи ла̄тӈыл 

	Валентина Хозумова 

	хансыстэ.

	 
