
Санкт-Петербург ӯст А.И. Герцен нампа университетт акв яныг учёный ё̄рн э̄ква рӯпиты, тав наме Мария Яковлевна Бармич. Тот рӯпитаӈкв о̄вылтахтаме па̄сныл тав сака са̄в э̄лмхо̄лас ханищтас. Та ма̄хум халт ма̄ньщи нэ̄квев о̄с о̄лы, ты Валентина Селивёрстовна Иванова. 
Ё̄рн э̄ква яныг нам­хо̄талэ о̄лум порат Вален­тина Селивёрстовна тавēн сака нё̄тнэ э̄рыг э̄ргыс. Турсуе татем суиӈыщ суй­ты, тав ма̄нь­щи ва̄таӈ пуӈкто̄рыл пин­хатас. Щар акв­туп­мат ма̄ньщи па̄выл­ныл тав ты ёхтыс, тав нупылэ сунсуӈкв сака пӯмыщ о̄лыс. Ань ты э̄рге ты ма̄ньщи газе­тавт хансы­лӯв, ловинь­тэлы̄н.
Ӯлылап
По̄лям ща̄рыщ тунра ва̄тат,
Я̄ӈкыӈ ща̄рыщ тунра ва̄тат
Са̄лыӈ-пӯӈыӈ ща̄нь-а̄щ колт
Марья а̄гикве самын патыс,
Марья а̄ги тот ты яныгмас.
Тамле а̄гикве та яныгма̄лум,
Номтыӈыг та яныгма̄лум…
Яныг ӯст тав ханищтахтас,
Яныг ва̄рмалитт тав та ха̄сыс,
Номтыӈ ва̄рмалитт тав та вēрмыс.
Ань кӯщай рӯпата тотуӈкве ха̄сыс,
Кӯщай рӯпата тотуӈкве вēрмыс.
Мӯтраӈ нэ̄г тав ань та ӯнлы,
Мӯтраӈ нэ̄г тав э̄лаль та сунсы.
Я̄ӈкыӈ ща̄рыщ ня̄вра­-маквет ма̄гыс
Са̄всыр нэ̄пак нэ̄ та хансыс.
А̄гитн-пыгытн тав э̄руптаве
Мирын янытланэ нэ̄кве.
Тамле нэ̄-капай та о̄лы,
Тамле нэ̄-капай тыт ӯнлы.
Тыхо̄тал ма̄н ань тавēн ла̄вēв
Ёмас э̄лаль о̄лнэ ла̄тӈыт:
«Ань наӈ ма̄гсылын
 ла̄тӈум во̄й хосыт лакви,
Наӈ ма̄гсылын тур­суюм э̄рги.
Ма̄н наӈын тыт ты ӯлылылӯв,
Ма̄н наӈын тыт ты янытлылӯв!»
 
