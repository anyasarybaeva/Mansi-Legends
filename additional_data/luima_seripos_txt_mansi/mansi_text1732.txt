

	Мощ мо̄лалнув Сургут ӯс кӯщаиг о̄лнэ хум Дмитрий Владимирович Попов ёт пресс-конференция о̄лыс. Тав ля̄ххал тотнэ 
acceptance loan

	ма̄хум нупыл такви ӯсэ̄т ва̄рнэ рӯпататэ урыл потыртас.

Щар о̄влэ̄т Дмитрий Владимирович тӯя кастыл ӯсканыт тӯйтныл хот-винэ урыл титыглавес. 

	Ювле тав ла̄выс: «Со̄ль, ты та̄л са̄в тӯйт патыс. Ма̄н Сургутский районув щирыл та̄л сыс патнэ тӯйт нёлса̄т нупыл тит сантиметра осытэ нормаг ловиньтахты. Ты тэ̄лы метра арыгтем осыт тӯйт патыс. Ты ма̄гсыл тӯйт моляхнув ӯс коныпа̄лн тотуӈкв э̄ри. Мо̄т щирыл ӯсхулыянув витн лап-а̄маравет. Сургут ӯс мувлахи титхуйплов ма̄т тӯйт атвес. Нол витэ 

	ӯсн ул вос ёхты, та ма̄т э̄лн о̄лэ̄гыт. Ка̄сыӈ хо̄тал ӯс янытыл титса̄т атпантем  тӯйт 

	тотнэ машина рӯпиты. Сургут янытыл лё̄ӈхе па-лытэ̄т титса̄т са̄тпан нупыл хо̄т вēрыстаг о̄лы. Та̄наныл ёмщаквег, сыстамыг о̄нь-щуӈкв э̄рēгыт. Мо̄т щирыл ӯс янытыл ма̄нь машинал ма̄хум яласаӈкв ат вēрмēгыт».  

	Та юи-па̄лт ӯс янытыл пиным лё̄ӈхыт урыл Дмитрий Владимирович титыглавес, ты та̄л 

	Сургут ӯс хотты ӯсхуланэ щё̄питаӈкв патавет манос нас лё̄ӈх котильт о̄лнэ асанэ пантуӈкв патавет?

	«Лё̄ӈх а̄хвтасэ тэ̄лы ос тӯяг сака хащлы. Тэ̄лы ма̄ по̄льнэ порат лё̄ӈханув ащирман но̄х
	во̄ртавет. Ты ма̄гсыл лё̄ӈх а̄хвтасэ па̄лыг та поклы. Тӯяг ос хо̄талув исылтанэ порат лё̄ӈх а̄хвтасэ 

	ма̄нь поклылыт щирыл нол витын щалтаве. Э̄ти витэ я̄ӈкыг по̄льнэ порат лё̄ӈх а̄хвтасэ па̄лыг та во̄ртаве. Та юи-па̄лт лё̄ӈхув асыӈыг та ēмты. Ӯс янытыл лё̄ӈханув щё̄питан ма̄гсыл са̄в олн э̄ри. Таима̄гсыл ма̄н аквторыг пуссын щир мус лё̄ӈхув щё̄питаӈкв ат вēрмилӯв. Ка̄сыӈ та̄л щар лю̄лиг о̄лнэ 

	лё̄ӈхыт палытанылт щё̄пи-тыянӯв. Тув сыс ат-хо̄т лё̄ӈх щё̄питаӈкв туп а̄лымēв. Ат а̄лыманэ̄в ос олн ат то̄вылхатнэ порат асаныл нас лап-пантавет». 

	Ты ма̄к э̄рнэ тит ва̄рмалиг урыл ма̄нти халувт потрув ты о̄лыс. Юи-о̄влэ̄т Дмитрий Владимирович ла̄выс: «Таквсы порат ӯс янытыл о̄лнэ лё̄ӈханув сунсуӈкв ёхталэ̄н, ам на̄нан пуссын ӯриянум».

	Александр ВЬЮТКИН

	 
 