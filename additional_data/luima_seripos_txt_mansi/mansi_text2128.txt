

	Округ мирколт Дмитрий Шаповал кол ӯнттын тэ̄ла хосыт рӯпиты. Тав Наталья Комарова, кӯщай нэ̄, палт ва̄ӈын хумыг о̄лы. Тав ля̄ххал тотнэ ма̄хум ёт хо̄нтхатыглас, округувт манса̄вит кол ӯнттаве ос манхурип та̄рвитыӈ ва̄рмалит ань о̄лэ̄гыт, та урыл 

	потыртас. 

	Кӯщай хум ла̄выс, 

	ань округувт яныгса̄т со̄тыра арыгкем э̄лумхо̄лас кол ӯнттым рӯпиты. Та̄н пуссын  акваг тыт о̄лэ̄гыт. Ты э̄лы-палт са̄в ма̄хум ты рӯ
	пата ва̄руӈкве мо̄т ма̄
	ныл тыг ёхталасыт. Ань то̄ва компаният мӯсхал щирыл ат рӯпитэ̄гыт, йильпи колыт тыналаӈкве ат вēрмēгыт. Ма̄хум кол ат ёвтэ̄гыт, та̄н ипотека-олныл ат мивет. Ань банкыт яныг процент-олн во̄вēгыт. 

	Дмитрий Шаповал ла̄выс: «Ты та̄л хо̄т э̄тпос сыс мощщанув кол ӯнттувес. Ань  са̄внув щēмья та̄нки 

	кол ӯнттэ̄гыт. Ма̄н ань план-нэ̄пак хосыт рӯпитэ̄в, акв та̄л сыс округ янытыл ма̄навн акв миллион квадратный метра ӯнттуӈкве э̄ри. Ам номсэ̄гум, та̄л оигпан мус ма̄н ты план тах то̄варттылӯв. Ка̄сыӈ та̄л щар са̄в о̄лнэ кол Сургут, Нижневартовск, Ханты-Мансийск ос Югорск ӯсытт ӯнттаве».

	 

	«Югра» нампа 

	ля̄ххал тотнэ 

	колныл кēтым потыр 

	ма̄ньщи ла̄тӈыл 

	Л. Алгадьева 

	хансыстэ
