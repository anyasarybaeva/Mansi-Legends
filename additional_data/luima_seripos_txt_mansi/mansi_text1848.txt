
Яныгпо̄ль э̄тпос 23 хо̄талэ̄т Ханты-Мансийск ӯст ля̄ххал тотнэ колн округ пӯльница кӯщай хум Алексей Альбертович Добровольский во̄виньта̄лвес. Манырсыр а̄гмыт тот пусмалтаӈкве патавет, та урыл на̄н тав потре э̄лаль ловиньтэлы̄н. 

	Яныг лēккар о̄йка ла̄выс, мир пусмалтан ва̄рмаль ма̄гыс ань лицензия-нэ̄пак щё̄питаве. Мо̄лалнув округ пӯльницат рӯпитан лов арыгтем лēккар хо̄тпа Москва ӯсн «Шумаков академик»  намыл пиным научно-исследовательский институтн ханищтахтуӈкве ялсыт. Ты хирургыт, анестезиологыт, сосудистый хирургыт, лабораторный рӯпата ва̄рнэ лēккарыт ос мо̄таныт тот ханищтахтасыт.

	Ты хосыт ань са̄ӈква̄хвтас, ма̄йт ос сым та̄рвитыӈ а̄гмыт о̄щнэ ма̄хум округ пӯльницавт пусмалтаӈкве патавет. Ты а̄гм о̄щнэ ма̄хум пусыг о̄лнэ са̄ӈква̄хвтасыл, ма̄йтыл манос 

	сымыл тыт ӯнттуӈкве о̄вылтавет. Югра ма̄т ниласа̄ткем хо̄тпа са̄ӈква̄хвтас а̄гм о̄нь
	щēгыт. Тыгыл мощщанув хо̄тпа ма̄йт ос сым а̄гмыл а̄гмыӈыг о̄лэ̄гыт. Таима̄гыс 

	кӯщай хум ла̄выс, о̄влэ̄т са̄ӈква̄хвтас ӯнттын операция ва̄-руӈкве о̄вылтаве.

	Са̄ртын тамле операция туп Москва ӯст ва̄рвес. Ты а̄гм пусмалтан ма̄гыс акв кēлпыл о̄лнэ рӯт хо̄тпат кинсавет. Тув ща̄нь-а̄щит, увщит, каӈкыт манос мо̄т ляпа рӯтыт ро̄вēгыт. Ань округувт лов та̄л сыс ты а̄гмыл о̄лум 60 процент са̄вит хо̄тпат Москва ӯст операциял ва̄рвēсыт. Ань та̄н пуссын тыт уральтавет, э̄лы ма̄н минуӈкве ат э̄ри.

	Мощ мо̄лалнув пӯльницат конференция щё̄пита̄лвес. То̄нт ты операция ханищтан научно-исследовательский институтныл тыг лēккар хо̄тпат ёхталасыт. Та̄н о̄выл опера
	ция аквъёт ва̄руӈкве потыртахтасыт.

	Тувыл о̄с акв ва̄рмаль урыл потыр о̄лыс. Округ пӯльни-цавт лēккарыт ат 

	то̄вылхатэ̄гыт. Ань тыт перинатальный центр тах пӯнсаве. Са̄выӈпа̄лэ ма̄нь ня̄врам пусмалтан лēккар сака мощща. Тыима̄гыс ма̄хум осэва̄та̄л очередин хансым ӯрхатэ̄гыт. Тамле лēккарыт Ханты-Мансийск ӯс медицинский академият ат ханищтавет. Та̄н пуссын э̄лыл рӯпитаӈкве тыг ёхтысыт. Мощēртын, э̄рыӈ, ты лēккарыт о̄с тыт ханищтаӈкве тах патавет.

	Та сыс, ань округ пӯльницат рӯпитан атса̄т лēккар хо̄тпаныл, яныгса̄т хо̄тпа тыт 

	о̄лнэ медицинский академия а̄стласыт. Ос а̄гмыӈ хо̄тпат ла̄внэ̄ныл, то̄ва ма̄ньлат лēккарыт мир пусмалтанэ̄ныл порат ханищтахтын нэ̄пакын а̄ӈквата̄лэ̄гыт, со̄ль, 

	ты а̄гм пусмалтэ̄гыт манос а̄ти, тот ловиньтэ̄гыт. Ма̄хум тамле лēккарыт палт пусмалтахтуӈкве ат таӈхēгыт. 

	Алексей Альбертович ювле тох ла̄выс: «Лēккар хо̄тпа ханищтахтын нэ̄пакн сунсы ке, тыи ёмас. Тав такви номтэ акваг са̄в-малтытэ. Лю̄ль ва̄рмаль то̄нт ēмты, хунь лēккар нэ̄матыр ат ва̄г, сэ̄р ма̄т пусмалты».

	 

	Николай МЕРОВ

	 
