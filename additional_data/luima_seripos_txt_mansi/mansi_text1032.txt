
Ханты-Мансийск ӯст о̄лнэ «Торум Маа» музейт ня̄врамыт ма̄гсыл «Ворщик хо̄тал» нампа ялпыӈ хо̄тал ва̄рыглавес. Ты ялпыӈ хо̄тал пēс порат хо̄нтаӈ ма̄ньщи ма̄хум та̄н янытласыт. Музейт рӯпитан ма̄хум ты ва̄рмаль урыл пēс нэ̄пакыт ос Анна Митрофановна Конькова «День трясогузки» хансум мо̄йтэ̄т ловиньтасыт ос ты ялпыӈ хо̄тал янытлаӈкве о̄вылтахтасыт. 

	Хо̄нтаӈ ма̄ньщит ла̄выгласыт, ворщик ке ёхтыс, я̄ӈк та нёвумты. Пēс порат тамле потыр о̄лыс, ты товлыӈ ӯй тыг ёхты, я̄н исы, лэ̄гēтыл я̄ӈк сакватытэ, такви товлагēт рēгыӈ ос малтым хо̄тал ёт тоты. Ворщик луйгим турман ӣтит хот-ня̄влыянэ ос туи пора лӯи ма̄н во̄витэ.   

	«Торум Маа» музей  «Ворщик хо̄тал» лӯпта э̄тпос о̄выл хо̄талэ̄т нилыт та̄л ты янытлавес. Тамле ялпыӈ хо̄тал та̄н ня̄врамыт ӯргалан хо̄тал кастыл ва̄рыглэ̄гыт. Ань Ханты-Мансийск ӯст о̄лнэ ма̄хум ты ялпыӈ хо̄тал ёмащакв ва̄ганыл, ос ка̄сыӈ та̄лныл тув 

	са̄в мир ёхталы. 

	Музейт рӯпитан ма̄хум а̄гирищит-пыгрищит ма̄гсыл са̄в пӯмащ ва̄рыгласыт. Та̄н ворщик урыл мо̄йтыт мо̄йтсыт ос ма̄-вит урыл са̄всыр а̄мщит а̄мщи-сыт. Ня̄врамыт са̄лы сун ӯлтта поргысыт, тын-щаӈ па̄хвтысыт ос мо̄т щирыл кассыт.  

	Людмила 

	Тасманова

	 
