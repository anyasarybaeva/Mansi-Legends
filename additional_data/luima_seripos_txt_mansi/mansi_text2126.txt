

	Сӯкыр э̄тпос 13 хо̄талэ̄т ма̄н округувт пēриян ва̄рмаль ва̄раве. Та хо̄талт хо̄т районытт (Ха̄льӯс, Октябрьский, Советский, Белоярский, Кондинский, Сургутский) ос хо̄т яныг ӯсытт (Когалым, Лангепас, 

	Покачи, Нижневартовск, Радужный ос Мегион) нэ̄пак та̄ратан ва̄рмаль тах мины.

	Ань ты мус округув янытыл 254 хо̄тпа пēрияхтуӈкв ка̄саща-сыт. Са̄выӈпа̄лэ та̄н 

	халанылт район ман ӯс дума депутатыг рӯпитаӈкв ка̄сащēгыт. 13 хо̄тпа миркол кӯщаиг тах пēриявет. Налымантем хо̄тпа та̄нти нэ̄паканыл лю̄льсаӈ щё̄питаманыл ос хасманыл, таима̄гыс по̄хан тēтвēсыт. 

	Пēриян хо̄талт округув янытыл 150 со̄тыра хо̄тпа нэ̄пак та̄ратаӈкв патэ̄гыт. Ань ты колыт ёмащакв щё̄питавет, уральтавет. Во̄рт о̄лнэ 

	ма̄хум ман ма̄нь 

	па̄влыӈ мир та̄н ос ты э̄тпос 23 хо̄талэ̄т миркол кӯщаит ос са̄всыр депутатыт 

	тах пēриēгыт.

	 

	Округ кӯщай нэ̄ пресс-службатэ 

	тēтум ля̄ххал ма̄ньщи ла̄тӈыл 

	В. Хозумова 

	хансыстэ
