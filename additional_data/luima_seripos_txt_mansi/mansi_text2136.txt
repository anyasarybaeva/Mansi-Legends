

	Финляндия ма̄ныл Хельсинки ӯсныл Вилле Роппонен, нэ̄пак хаснэ хӯм, ос Юкка-Пекка Каленен, ка̄тыл хурит по̄слан хум, Ханты-Мансийск ӯсн ёхталасы̄г. Тэ̄н ма̄н округув янытыл яласэ̄г ос тыт о̄лнэ ма̄ньщит ос хантыт о̄лупсаныл урыл пӯмщалахтэ̄г.  

	Ханты-Мансийск ӯст тэ̄н Еремей Айпин ос Надежда Алексеева, соссаӈ ма̄хум Ассамблеят рӯпитан депутатыг, ос Мария Кузьминична Волдина ёт хо̄нтхатыгласы̄г. 

	Ты э̄лы-па̄лт  тэ̄н Сургут ӯс по̄хат пēс йис ма̄т о̄лнэ ханты щēмьят палт ялсы̄г. Тувыл Нижневартовский район Вата па̄вылт о̄лнэ ма̄хум палт тотыглавесы̄г.  Ань э̄лаль Октябрьский, Белоярский ос Ха̄льӯс районыт нупыл минэ̄г. Тот о̄лнэ соссаӈ ма̄хум хумус о̄лэ̄гыт, та урыл пӯмщалахтуӈкве патэ̄г. Ма̄ньщит, хантыт ёт хо̄нтхатыгланэ̄ныл сыс тэ̄н кина по̄слэ̄г ос хурит ва̄рēг. Юв Финляндия ма̄н хунь ёхтэ̄г, соссаӈ мир о̄лупсаныл урыл «Путеводитель по Югре» нампа нэ̄пак тах хансэ̄г. Вилас Роппонен ла̄выс:  «Тамле нэ̄пак мēн таи ма̄гсыл хансылмēн, Финляндия ма̄т о̄лнэ мир ма̄ньщи ос ханты рӯтанув палт мӯйлуӈкве вос ёхталэ̄гыт». 

	Людмила 

	Тасманова
