
Мо̄лалнув па̄сныл округувт Единый информа­ционно-справочный служба ва̄рвес. Ань ка̄сыӈ хо̄тпа тув свонитаӈкве вēрми, тав тот хӯлтаве, хоты департаментыт манос хоты кӯщай ёт потыртаӈкве вēрми. То̄ва э̄лумхо̄лас щар ат ва̄гтэ, такви та̄рвитыӈ ва̄рмалянэ ёт хоталь минуӈкве, хотьют титыглаӈкве. Ань 8-800-100-8472 телефон хосыт свонитаӈкве вēрмегы̄н. Тыи ма̄гыс олн щар ат виве, щēпт о̄щнэ телефоныл те потыртэгы̄н, о̄с олн щар ат пуваве.
