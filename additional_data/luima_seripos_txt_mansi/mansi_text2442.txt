

	Ханты-Мансийск ӯст ма̄нь таквс э̄тпос 29 хо̄талэ̄т «Югра-Классик» колт ма̄хум акван-атхатыгласыт, Владимир Иванович Шесталов ка̄сталасаныл. Софья э̄кватэ рущ ла̄тӈыл э̄ргыт э̄ргыс, акв нэ̄ пианино нампа э̄рыг то̄тапыл ёнгыс, хум ос скрипка нампа утыл та̄ныт са̄ӈквылтас.

	Владимир Иванович мо̄лты та̄л яныгпо̄ль э̄тпост атпан та̄лэ то̄влыс, ос ма̄ньтаквс э̄тпост илттыг а̄тимыг ēмтыс. Тав о̄лме палыт ма̄ньщи мирув э̄рыгсов та̄ныт ос э̄ргыт ханищтас. 2011 та̄лт искусствоведение кандидат намыл майвес. Ханты-Мансийск ӯст о̄лнэ Центр искусств колт са̄в та̄л рӯпитас, ня̄врамыт са̄ӈквылтапыл та̄ныт саӈквылтаӈкве ханищтасанэ. А̄тятэ, Юван Николаевич Шесталов, ос Андрей Семёнович Тарханов стихотвореният э̄ргыг ва̄рыгласанэ, э̄ргысанэ.

	Андрей Семёнович тув о̄с ёхталас, тав хансум то̄ва стихотворениянэ ловиньтавēсыт.

	Светлана 

	Матвеева
