

	Во̄ртур э̄тпост  Шеркалы па̄вылн ялмум порат соссаӈ ма̄щтыр хо̄тпат халт акв ма̄ньлат нэ̄ о̄лыс. Тав такви ю̄нтум пормасанэ тув суссылтаӈкве о̄с тотыгласанэ. Тувыл сустēмт, нэ̄ пēс щирыл ю̄нтым совъя ва̄й, тучаӈ, хансал ю̄нтым пӯтыска ос лэ̄пта то̄рыт но̄х-лэ̄ватас, пасан тармыл пинсанэ.  Ётылнув тав ётэ ва̄йхатасум ос такви урēтыл мощ потрамаӈкве во̄выслум.


		– Паща о̄лэ̄н, ам намум Ольга Ярсомова. Ам Самсоновские нам о̄щнэ стойбищаныл тыг ёхтысум. Тав Нефтеюганский район Салым па̄выл по̄хат о̄лы. Ты о̄йкам тав самын патум ма̄тэ. Мо̄лал тав а̄тимыг ēмтыс.  Ам ань кит пыгагум ёт хультсум, ма̄нкирот во̄рт та о̄лэ̄в. Акв пыгум са̄тыт та̄лэ мощēртын то̄влы, ма̄нь пыгкем ат та̄лэ. 

		Ам амки  Сургутский район Таурово ма̄нь па̄вылт самын патсум. Школат ханищтахтамум сыс Угут па̄вылт 

		интернатт о̄лсум. Мо̄т 

		ма̄н э̄лаль ханищтах-туӈкве нэ̄мхотталь ат 

		ялсум. 2006 та̄лт мӯй хо̄тпат а̄нум ха̄йта-лаӈкве ма̄н колувн 

		ёхтысыт ос нэ̄г та 

		тотвēсум. Та па̄сыл 

		щēмьямтыл стойби-щат та о̄лэ̄гум. Во̄рт о̄луӈкве а̄нумн са
		ка мӯсты.

		– Ос ань на̄нкирот 

		во̄рт о̄луӈкве ат пилэ-гы̄н? Ул сака та̄рвитыӈ,  па̄вылн минуӈкве ат номсэгы̄н?

		– А̄ти, ма̄н тув ханьщувласӯв. Тот сытам ма̄, лылыēпе 

		сыстам. А̄лпыл но̄х-ква̄лэ̄в, тэ̄пъялэ̄в, матыр колсори рӯпата ва̄рēв, вит тотэ̄в, тэ̄нут па̄йтэ̄в. Кӯр па̄лтын ма̄гыс тӯяг са̄внув на̄йив атэ̄в. Ня̄врама-гум ёнгасанэтэ̄н сыс 

		ю̄нсхатуӈкве ӯнтыл-мата̄лэ̄гум. Ма̄н тыт амки ю̄нтум маснутыл масхатым о̄лэ̄в. 

		Туи порат котыт, ӯйхул совыт тынтлыянум, хариӈ са̄с оспаӈ ут па̄йтэ̄гум. Пил ва̄тнэ пора ёхты, пил ва̄
		туӈкве ялантэ̄в. Хӯл о̄с ма̄нки алыщлэ̄в, ня̄врамагум няслэ̄г. Тэ̄н а̄нумн сака ёмщакв нё̄тэ̄г, матыр рӯпата 

		пуссын аквъёт ва̄ри
		лӯв.  

		– Кот, сов хотыл выгын?

		– О̄йкам о̄лмēт са̄в во̄раяс, во̄руит ка̄тн-паттыглас. Тавēныл хультум котыт, совыт о̄ньщēгум. Тав щащēкваге-о̄паге са̄-лыт о̄щсы̄г. А̄нумн о̄с са̄лы мӯйлупта̄лсы̄г. 

		Ань нэ̄матыр а̄тим, ма̄нки са̄лы янмал-таӈкве ат патсӯв.

		Омам Альбина Лазаревна Ярсомова Угут па̄вылт о̄лы. Тот ма̄хум пēс накын ханищтыянэ, акваг матыр ю̄нты, 

		ва̄ри. Тав во̄рт кол, пувлын кол, сӯмъях о̄ньщи. Угутыт омам о̄лнэ кол о̄с о̄ньщи. Ам 17 та̄лумт хум ва̄рсум, 

		ос сысы та тотвēсум.

		– Ня̄врамагын яныг-мēг, па̄вылт о̄луӈкве ат воратэ̄г?

		– Ты таквсы тай 

		Салым па̄вылн ва̄нт-лысӯв. Ма̄н тот квар-тира о̄ньщēв. Пыгум 

		ань школан минас. 

		ты э̄лы-палт па̄вылн 

		яланта̄лмув порат 

		пыгагум акваг ла̄в
		сыг, «тот марщум». 

		Амки па̄вылт о̄луӈ
		кве нэ̄мхуньт ат ка̄са-щасум. Во̄рт соссаӈ ма̄хум маснутыл мас-хатэ̄гум, а̄нумн ёмас, нэ̄мат лю̄ль а̄тим. Тох масхатым а̄нумн колсори рӯпата  аквтупмат кӯстырнув ва̄руӈкве, мо̄т матыр-а̄ти тэ̄лат ва̄руӈкве о̄с сака мӯсты. Ма̄ньта̄гыл тамле маснутн ханьщувласум. Ань Салымн ёхтэ̄гум, тот па̄влыӈ ма̄хум ам нупылум хащта̄лыг та сунсэ̄гыт. 

		Пыгагум ань тамле 

		маснут о̄ньщēг, сас ю̄нтсагум. Тувыл яныг-маӈкве патсы̄г, тох масхатуӈкве сака ат таӈхēг. Ла̄гыл маснут туп масыглэ̄г, мо̄т маснут масуӈкве тэ̄н ань ат ка̄сащēг. Яныгнув 

		пыгум ханты ла̄тӈув торгамты, мощ потырты. Ма̄нь пыгум то̄ва ла̄тӈыт торгамты ос потыртаӈкве ат ха̄сы. Ам ща̄нь ла̄тӈум ём
		щакв ва̄глум, школан 

		миннэм мус рущ 

		ла̄тӈыл ат потыр
		тасум.

		– Наӈ ты мащтыр ма̄хум съездын ёхталасын, ты ва̄рмалитыл 

		маныр э̄лаль ӯрēгын?

		– Ань тамле тэ̄лан ам о̄выл щёс во̄ввēсум, тыг амки ю̄нтум пормасанум тотсанум.  Мо̄т ма̄хум маснутаныл, 

		пормасаныл суссанум, 

		ёмас ханищтапыт о̄л
		сыт, потрыт хӯнт-лысум. Тувыл хотты 

		пормасанум ёв-туӈкве ка̄сащēгыт ке, тыналыянум.

		 

		 Тамле ёмас ма̄ньлат 

		нэ̄ ёт та ва̄йхатасум. Тавēн ос пыгагēн паща ла̄тыӈ кēтэ̄гум, пуста̄гыл вос о̄лэ̄гыт, На̄й-О̄тыранылн вос ӯргалавет.

		 

		Тамара Мерова

		 

 
