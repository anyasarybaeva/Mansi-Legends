

	Ты э̄тпост губернатор кӯщай нэ̄ Наталья 

	Комарова сапра̄нин па̄выл ос ӯс миркол кӯщаит 

	во̄виньта̄лсанэ. Ань рӯпитан са̄ккон щирыл 

	мирколт ос Думат рӯпитан хо̄тпат ювле хультум  

	та̄л сыс манаса̄вит олн сэ̄лсыт, та урыл 

	декларация-нэ̄пакыт хансэ̄гыт. Ты рӯпата 

	ка̄сыӈ та̄л яныгпо̄ль э̄тпос 30 хо̄талэ мус 

	ва̄руӈкве э̄ри.

	Ты та̄л пирмайтым са̄ккон щирыл, ань 

	районный думат манос ӯс, па̄выл думат рӯпитан депутатытн ос тамле нэ̄пак налоговый службан кēтуӈкве э̄ри. Ма̄н округувт акв 

	со̄тыра 296 э̄лумхо̄лас ты нэ̄пак хансуӈкве ань патэ̄гыт. Ты э̄лы-па̄лт  та̄н ты нэ̄пак ат кēтыгласыт. Кӯщай нэ̄ ла̄выс, яныгполь э̄тпос 8 хо̄талэ мус 

	округ янытыл 61% хо̄тпат декларация-нэ̄пак 

	хассыт ос кēтсыт. 

	Советский район Малиновский па̄вылт ос 

	Кондинский па̄вылт рӯпитан депутатыт ты 

	нэ̄пакыт хансуӈкве аты о̄вылтахтасыт. Яныг 

	кущай нэ̄ ты ма̄хумн нэ̄пакыт мӯсхалыг ва̄руӈкве ос молямтахтуӈкве ла̄всанэ.

	Людмила Теткина
