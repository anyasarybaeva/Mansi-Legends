
О̄йттур э̄тпос хус щисланыл «Премия «Признание» нампа касыл ма̄гыс ма̄хумныл заявка пирмайтаӈкве патвес. Ань мирн нё̄тнэ проектаныл щирыл кӯщаитныл, са̄всыр организацият рӯпитан хо̄тпатныл, ля̄ххал тотнэ колытныл заявкат ӯрēгыт.
Ты касылыт тамле номинацият о̄лэ̄гыт:
«Хо̄тпат та̄к ла̄тӈа­ныл» - тыи ля̄ххал тотнэ колыт, ищхӣпыӈ ло̄п­сыт ос тот рӯпитан ма̄хум касуӈкве во̄вавет;
«Со̄рни сым» - тыи э̄лумхо̄лас лылытэ нэ̄­гылттан хо̄тпат ма̄гыс, та̄н кос коммерческий организацият манос нас мирн нё̄тнэ колт  рӯпитаӈкве вēрмēгыт;  
«Па̄влыт ман ӯсыт о̄лнэ мирколыт ёмщакв рӯпитан наканыл» - тыи округт о̄лнэ мирколыт ма̄хум ёт ёмщакв рӯпи­таӈкве ха̄сэ̄гыт ке, ты ва̄рмаляныл та̄ра-пат­тавет;
«Сым э̄руптан тэ̄ла э̄лаль тотнэ нак» – тыи матумпа̄ла, а̄гмыӈ-мосыӈ хо̄тпат ос сава­лап ня̄врамытн нё̄тнэ ма̄хум ма̄гыс касыл;
«Мир уральтан ва̄р­маль» - тыи некоммер­ческий организацият ма̄хум ма̄гыс ва̄рнэ тэ̄­лат уральтым ёмщакв вос о̄щвēсыт;
 «Прават ӯргалан, та̄наныл ханищтан ос ма̄кыг э̄лаль тотнэ нак» - тыи юристыт рӯпи­тан центрыт ман клини­кат рӯпатаныл ма̄гыс ма̄хумныл олн ат ке выгыт, са̄всыр институ­тыт ма̄хум праваныл щирыл нё̄тмил ва̄рēгыт ке, тувыл волонтёрыт ос ля̄ххал тотнэ колыт тыт касуӈкве во̄вавет; 
«Мирн нё̄тнэ сов» - тыи некоммерческий орга­низацият, волон­тё­рыт ма̄хумн нё̄тнэ про­ек­таныл вос хӯлты­яныл;
«Мирн нё̄тмил ва̄р­маль  -  ты ма̄к но̄х-патнэ нак» - тыи коммерчес­кий организацият, во­ло­нтёрыт мирн нё̄тнэ проектыт о̄ньщēгыт ке, вос касэ̄гыт.
Ты та̄л COVID-19 пилыщмаӈ а̄гм ēмтнэ ос таве пусмалтан ма̄­гыс «Мы вместе» йиль­пи номинация ва̄рвес. Тот волонтёрыт та̄нки ва̄рум тэ̄ланыл щирыл касуӈкве вēр­мēгыт.
Ань ма̄хум ты касы­лын сӯкыр э̄тпос нёло­ловхуйплов щисла мус та̄нки заявканыл кēтуӈ­кве ла̄вавет. Ка̄сыӈ но­ми­нация урыл обще­ственный ос внеш­ний связь департамент о̄щнэ ищхӣпыӈ ло̄псыт та̄нки лови­ньтаӈкве вēрмēгыт. Тувыл ты телефон хосыт ма­тыр-а̄ти вос китыг­лэ̄­гыт: 8(3467) 360-150, добавочный номера­ныл - 2735.
Ты ля̄ххалыг ма̄ньщи ла̄тӈыл Тамара МЕРОВА хассаге
 
