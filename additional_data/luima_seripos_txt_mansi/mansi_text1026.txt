
Я̄ӈк на̄тнэ э̄тпос хусыт хо̄талэ̄т Ханты-Мансийск ӯст соссаӈ мир о̄лупсав ос ща̄нь ла̄тӈагув урыл заседания о̄лыс. Ма̄хум акван-атхатыглан ма̄т щар яныг кӯщаиг губернатор ва̄ӈын хум Геннадий Бухтин ос Ассамблея кӯщай Еремей Айпин о̄лсы̄г.Заседаният округув са̄всыр ма̄ныл ёхталам кӯщаиг о̄лнэ ма̄хум та̄нти ва̄рум рӯпатаныл урыл докладыт ловиньтасыт. Щар о̄влэ̄т Ирина Лисютина докладэ ловиньтастэ. Тав соссаӈ ма̄ньлат ма̄хум ёт рӯпитан Департамент колт кӯщаиг о̄лы.  Тав ханты ос ма̄ньщи ма̄хум хо̄т ханищтахтэ̄гыт, та потре урыл о̄лыс: «Ты та̄л округув янытыл са̄т со̄тыра 896 соссаӈ а̄ги-пыг са̄всыр ма̄тт ханищтахты. Ма̄к са̄в ма̄-хум Ха̄льӯс районныл о̄лы. Тувыл акв со̄тыра 506 ня̄врам 39 са̄всыр ма̄тт ханищтахтэ̄гыт. Та юи-па̄лт Ханты-Мансийск ӯс, тот акв со̄тыра 139 хо̄тпа 

	29 ма̄тт ханищтах-тэ̄гыт. Кондинский районт 895 ханты, ма̄ньщи ня̄врам 33 школатыт ханищтахтэ̄гыт. Тувыл э̄лаль Нижневартовский, Белоярский ос Сургутский районыт халт са̄в соссаӈ ня̄врам ханищтахты.

	Ка̄сыӈ йильпи та̄лт соссаӈ мир ла̄тӈыл потыртан ма̄хум мощщами. Лов та̄л ювле хультум порат яныг ӯсыӈ ма̄н ёхтум ханты манос ма̄ньщи ня̄врам та̄нти ла̄тӈанылт потыртасыт, ат те потыртасыт, сакати торгамтасыт. Ань ща̄нь ла̄тыӈ ва̄нэ ня̄врам сака мощща. Ма̄н ня̄врамыт ханищтан Департамент колт ты урыл са̄в номсахтэ̄в. 

	Округувт акв со̄тыра 694 школатт ня̄врамыт та̄нти ла̄тӈаныл ха-нищтэ̄гыт. Ханты ня̄в
	рамыт халт акв со̄тыра 138 ня̄врам хӯс ханищтахтын колытт ла̄тӈа
	ныл ханищтэ̄гыт. 436 ня̄врам нё
	лолов колт ма̄ньщи ла̄тыӈ ханищтыяныл. Мо̄лты соссаӈ ня̄врамыт оманыл, а̄тяныл ханищтан урыл титыгласанӯв. Та̄н ха
	ланылт ёмас са̄виттем мир та̄нти ня̄враманыл ща̄нь ла̄тӈаныл ха-нищтаӈкв ат ка̄-сащēгыт. Та урыл та̄н ла̄вēгыт: «Манрыг наска̄ссыг ня̄враманув саватаӈкв, ва̄ти манос хоса хультыс, ла̄тӈув 

	тох та мины». 

	Округувт ханты ос ма̄ньщи ла̄тыӈ ханищтан ма̄хум са̄выӈпа̄лэ средний специальнй образование о̄ньщēгыт. Таима̄гсыл ма̄н са̄всыр ханищтап, та̄н хала-нылт каснэ курсыт ва̄рыглэ̄в. Округ касылыт но̄х-патнэ ма̄хум 

	ос Россия ма̄ янытыл ла̄тӈыт ханищтан ма̄хум халт касуӈкве тēтыглыянӯв». 

	Ха̄льӯс районт ня̄в-рамыт ханищтан щирыл кӯщаиг рӯпитан нэ̄ Наталья Прожога та̄нти ва̄рум рӯпатаныл урыл потыртас: «Ма̄н Ха̄льӯс районувт соссаӈ мир  ла̄тыӈ ханищтан са̄т 

	кол о̄лы. Тот нила со̄тыра 989 ня̄врам ханищ
	тахты. Та̄н халанылт 

	акв со̄тыра 506 соссаӈ ня̄врам ла̄тӈаныл ха-нищтэ̄гыт. Са̄выӈпа̄лэ тот ма̄ньщи ла̄тӈыл потыртан мир о̄лы. Саранпа̄выл школат на̄врамыт са̄ран ла̄тыӈ, Тэ̄к па̄вылт ос ханты ла̄тыӈ ханищтэ̄гыт. 

	2012 та̄лныл округувт «Языковое гнездо» нампа проект ва̄рим о̄лы. Ма̄н районувт ма̄ньщи ла̄тыӈ ханищтан хӯрум садик о̄лы. Та̄н Саранпа̄вылт, Кульпаст ос Ня̄хщамво̄ль па̄влытт рӯпитэ̄гыт. Тув 65 ня̄врам ла̄тыӈ ханищтаӈкве яланты. 

	Ка̄сыӈ тув ня̄врамыт ӯщлахтын «Мань уск
	ве» ос «Сорни сэй» тит ёмас ма̄г рӯпитэ̄г. Тот та̄н ма̄ньщи мир о̄лупсаныл ос ла̄тӈаныл ханищтэ̄гыт. Ты ма̄г ма̄навн яныг нё̄тмил ва̄рēг. Ма̄ньщи ла̄тыӈ ханищтан хо̄тпа ат то̄вылхаты. Ма̄ньлат ма̄хум ӯсыӈ ма̄т о̄л-нэ̄ныл юи-па̄лт па̄влыӈ ма̄н ва̄нтлуӈкв ат ка̄сащēгыт».

	Ты кӯщаиг юи-па̄лт А̄с ма̄хманув та̄нти ва̄рыглан наканыл 

	урыл потыртасыт. 

	 

	Александр 

	ВЬЮТКИН

	 
