

	Ам намум Света Побокина, ам онтолов тāлум то̄влыс, нилыт классыт ханищтахтэ̄-гум. Ам омам мāньщи нэ̄, наме Татья, тав 

	школат ня̄врамыт ханищтым рӯпиты. А̄тям сāран хум, тав наме Щерки, тав во̄раян ос 

	хӯл алыщлан хо̄тпа. 

	Мāн щēмьяв ос ляпа рӯтанув пуссын Ня̄хщамво̄ль пāвылт о̄лэ̄гыт. Омам рӯтанув урыл, щащēквагув-о̄пагув, анēквагув-ащо̄йкагув урыл акваг потырта̄лы. Омам щирыл мāн тамле рӯт о̄ньщēв: Номиныт, Пеликовыт, Анямовыт, ос āтям щирыл – Ануфриевыт, Поповыт, Побокиныт.  

	Школат ам йӣквнэ кружокн ялантэ̄гум, хунь пāвылт матырсыр ялпыӈ хо̄тал мӯйлаве, мāн аквписыг клубн йӣквуӈкве ос э̄ргуӈкве во̄выглавēв. 

	Ам омам школат волонтер вāрмаль вāрыс, тыи хунь мāн, 

	ханищтахтын ня̄вра-мыт, матумпāла хо̄тпат мāгыс сāвсыр нё̄тмил вāрēв: нāйив-о̄рас аня вāрēв, тэ̄нут ёвтуӈкве ла̄пкан ялантэ̄в, таквсы картопка хилуӈкве нё̄тэ̄в. Ам вāглум, яныг хо̄тпатн акваг нё̄туӈкве э̄ри, тāн ё̄рыг о̄лманыл порат сāв вāрмаль мāн ма̄гсылув вāрыгласыт. 

	Мāн акв рӯтув – тыи Нина Васильевна 

	Анемгурова. Тавēн мāн о̄с нё̄тмил вāрыглэ̄в. Нина Васильевна ам омам ёт туп мāньщи лāтӈыл потырты, мāн тэ̄натэ̄н туп хӯнтлэ̄в: сака нё̄тнэг тэ̄н потрēн о̄лы.

	Ам нё̄тнэ̄г по̄с
	луӈкве ха̄сэ̄гум. По̄с-лум хуриянум картинат хольт вāриянум, но̄х-тагталыянум. 

	Юртанум ман рӯтанум ёхталанэ̄ныл порат 

	ты хурит сунсыглыяныл. Акв картинамт хо̄хра по̄слыслум. Ам āтям ла̄выс: «Пēс 

	мāхум лāвыгласыт:  «Во̄рт хо̄хра суиныщ ро̄ӈхуӈкве о̄вылтахты те, раквуӈкве паты».

	Ам увщиянум ос 

	āпщим ёт аквписыг ёнгасэ̄гум, туи порат мāн лāхыс атуӈкве 

	во̄рн яланта̄лэ̄в, тэ̄лы маттем кон ёнгасэ̄в.  

	Мāн юртыӈыщ о̄лэ̄в, омав ос āтяв сака э̄руптыягӯв. О̄лнэ мāв янытлылӯв!

	 

	 

	 

	Света 

	Побокина

	 

	Ты потыр ма̄навн 

	Наталья Ткачук мистэ. 

	Ма̄н тавēн пӯмащипа ла̄тыӈ ла̄вēв.
