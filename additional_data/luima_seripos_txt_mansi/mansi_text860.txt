
Ты э̄тпос 3 хо̄талэ̄т округ Дума рӯпитаӈкв о̄вылтахтаме па̄сныл 20 та̄лэ то̄влы. Ты та̄лыт сыс ат щёс тув депутат ма̄хум округувт о̄лнэ мир пēрия̄лыс.

	Ань рӯпитан депутатыт рущ ла̄тӈыл тох ла̄вавет – пятый созыв. Та̄н 2015 та̄л ма̄ньполь э̄тпос мус рӯпитэ̄гыт. 

	Тувыл ос йильпи пē
	риян ва̄рмаль тах ва̄-раве. Хус та̄л сыс ва̄рум рӯпатаныл урыл по-тыртан ма̄гыс ля̄ххал тотнэ хо̄тпат палт тит кӯщаиг ёхталасы̄г: 

	Александр Сальников ос Сергей Дегтярев, тэ̄н 

	сас округ Дума кӯщай ва̄ӈыг хумыг рӯпитэ̄г. 

	Тэ̄н ла̄всы̄г, ань та̄-нанылн рӯпитаӈкв кӯпнитнув. Дума хунь 

	рӯпитаӈкв ущ о̄выл-тахтас, то̄нт ты ма̄к та̄рвитыӈ о̄лыс. Юи-о̄выл та̄лыт сыс та̄н хо-сат хансым са̄кконыт ёмащакв хансыяныл, 

	федеральный са̄к-конытн а̄рталыяныл. 

	Тыи э̄рнэ рӯпата та̄н таима̄гыс ва̄рияныл. Округувт матыр са̄ккон хансаве, ос то̄ва ла̄тӈанэ лю̄льсаӈ те хансымат, ты са̄ккон Москваныл ювле тēтаве, э̄рнэ щирыл вос хансаве. Александр Сальников тамле пӯмыщ ва̄рмаль урыл потыртас. То̄ва хансым са̄кконыт мирн сака ловиньтавет, ты урыл са̄всыр ма̄т потыртэ̄гыт. 

	Хӯрум са̄кон: э̄типа̄-лаг вина ул вос тыналаве, «губернаторский надбавкат» урыл ос ня̄врамыт э̄типа̄лаг 

	кон ул вос ха̄йтыгтэ̄гыт - та̄н ты хӯрум йильпи са̄ккон пирмайтаманыл юи-па̄лт мирув 

	сака пӯмщалахтуӈкв 

	патыс, ты урыл по-тыртаӈкв патсыт. 

	Ань 37 хо̄тпа депутатыг тот рӯпитэ̄гыт, халанылт пуссын кӯ-щаиг ат кос о̄лэ̄гыт. Ловиньтан нэ̄пак хаснэ ма̄хум, спортсмен-хо̄тпат, наука рӯпата ва̄рнэ хо̄тпат та̄н ётаныл о̄с рӯпитэ̄гыт. Ос та̄н халанылт са̄выӈпа̄лэ, ва̄им, ма̄-во̄й но̄х-винэ ма̄тт рӯпитан нефтя-ник-хо̄тпат. 

	Ялпыӈ хо̄таланыл 

	кастыл та̄н хосат та̄гыл щё̄питахтэ̄гыт, ва̄рнэ рӯпатаныл урыл тина по̄слувес, са̄всыр нэ̄пакыт тах та̄ратавет. Ты хус та̄л сыс округ Думат рӯпитам ос ань депутатыг о̄лнэ ма̄хум пуссын Ханты-Мансийск ӯсн мӯйлуӈкв тах во̄вавет.

	Валентина Васильева

	 
