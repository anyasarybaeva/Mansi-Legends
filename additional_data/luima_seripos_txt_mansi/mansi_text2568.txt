

	Ка̄сыӈ та̄л общественный связь департамент касыл щирыл Юван Шесталов намыл намаим премия-олн мыг.  Ты та̄л ма̄ньпо̄ль э̄тпос о̄выл хо̄талэ мус нэ̄пакыт кēтуӈкве тув ро̄ви. 

	Ты премия винэ ма̄гсыл ань туп округ миркол, ӯсытт ос па̄влытт рӯпитан мирколыт ос организацият нэ̄пакыт кēтуӈкве вēрмēгыт.  Ты э̄лы-па̄лт ма̄хум нэ̄паканыл та̄нки тув майлысаныл. Ты олныл та хо̄тпа миве, хотьют соссаӈ мир пēс йис ва̄рмалит но̄х-во̄рмалтым са̄в рӯпиты ос са̄в э̄рнэ ва̄рмаль соссаӈ ма̄хум ма̄гсыл ва̄ри.

	Олныл туп кит хо̄тпаг мивēг, тэ̄н 75 со̄тыра солко̄вил ойтавēг. Ос акв хотты организация 200 со̄тыра солко̄вил миве. Ты хо̄тпат лӯпта э̄тпос 22 хо̄талэ̄т Юван Шесталов намхо̄талэ̄т округ кӯщаюв Наталья Комарова янытлаӈкве патыянэ ос  олныл, диплом-нэ̄пакыл мӯйлуптыянэ. 

	Заявка-нэ̄пак общественный департаментын почта щирыл ос ищхӣпыӈ ут хосыт кēтуӈкве ро̄ви. Пищмат: «Премия Правительства ХМАО-Югры им И.Н. Шесталова» хансуӈкве ос ты адрес щирыл кēтуӈкв э̄ри: Ханты-Мансийск ӯс, Комсомольский ӯсхулы 31, 212 колнак.

	 

	Общественный связь департаментныл кēтым 

	ля̄ххал ма̄ньщи ла̄тӈыл Людмила Теткина хансыстэ 
