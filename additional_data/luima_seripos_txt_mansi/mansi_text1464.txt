
«Югра лылыēп» ассоциация ты та̄л 25 та̄лэ то̄влыс. Ты кастыл Ханты-Мансийскат ялпыӈ хо̄тал щё̄пита̄лвес. Ос тув округ янытыл ассоциацият рӯпитан хо̄тпат во̄виньта̄лвēсыт. Та̄н акван-нё̄тхатым, соссаӈ ма̄хум о̄лупсаныл ӯргалым ос э̄лаль тэ̄ланыл ёмащакв ва̄рнэ ма̄гыс пуссын аквъёт рӯпитэ̄гыт. 

	1989 та̄лт ассоциация рӯпитаӈкве о̄вылтахтаме та̄лт тот Татьяна Гоголева пуӈктотыс. Тувыл тав округ Дума депутатыг пēриявес, ань тот рӯпиты. Татьяна Степановна юи-па̄лэт Валентин Михайлович Молотков рӯпитас. Тав пенсиян патхатаме порат Тюмень ӯсн ва̄нтлыс. Тот 1996 та̄лт хантыт, ма̄ньщит, ё̄рныт тэ̄ланыл палт акван-нё̄тхатнэ «Кедр» нампа кол ва̄рыс. Ань та па̄сыл ӯст Ӯринэ̄ква ялпыӈ хо̄тал акваг янытлэ̄гыт. 2002 та̄л-ныл ты ва̄рмалит Владимир Климовн э̄лаль тотуӈкве патвēсыт. Валентин Молотков ань ӯщлахты, тав ӯсн о̄с ёхталас.

	Тав юи-па̄лэ̄т Александр Новьюхов пēриявес. Тав ос Людмила Алфёрова, тавēн нё̄тнэ нэ̄, ань тыг мус соссаӈ ма̄хум тэ̄ланыл аквъёт э̄лаль тотыянэ̄н. Мо̄т ӯсыӈ ос па̄влыӈ 

	ма̄т соссаӈ ма̄хум ёт рӯпитан я̄нас колыт ва̄рвēсыт. Тувыл ассоциация па̄лыл са̄лы ӯрнэ ма̄хум Союз, ма̄щтыр хо̄тпат Союз, ма̄ньлат ма̄хум организация рӯпитаӈкве патсыт. Ты ма̄хум пуссын мӯйлуӈкве ёхталасыт 

	ос ёмас рӯпатаныл 

	ма̄гыс  та̄н ма̄гылт 

	о̄щнэ по̄сыл манос 

	э̄сгын нэ̄пакыл май-вēсыт. 

	Ульяна Данило «Притоки великой Оби» 

	та̄ратам йильпи нэ̄паке урыл  потыртас. Тот 

	ханты хо̄тпат хан
	сум потраныл ос 

	стиханыл Ульянан 

	акван-атвēсыт ос нэ̄пакыг ва̄рвēсыт.

	Тамара Мерова

	 
