

	Округ Дума депутатыт Кондинский район йильпи кӯщай пēриясыт. Та̄н са̄выӈпа̄лэ Анатолий Дубовик ма̄гыс номтаныл патыс. Ювле хультум яныг таквс э̄тпос ва̄тыт щислат тав тот кӯщаиг рӯпитаӈкве патыс.

	Та хо̄талт Анатолий Владимирович кӯщайлан рӯпататэ ва̄рнэ ма̄гыс присяга-ла̄тыӈ 

	ла̄выс. Борис Хохряков, округ Дума председатель хум, тавēн кēтум янытлан ла̄тӈе ловиньтавес. Владимир Дубовик ёмащакв э̄лаль рӯпитаӈкве ла̄вхатас. Та районт о̄лнэ ма̄хум па̄вланыл 

	халт машинал яласан ёмас 

	лё̄ӈхыт ва̄руӈкве ос йильпи о̄лнэ колыт ӯнттуӈкве э̄рēгыт. О̄лупсанылт нэ̄мат лю̄ль та̄рви-тыӈ ва̄рмаль ул вос о̄лыс. Тав ань ты тэ̄лат акван-нё̄тхатым ва̄руӈкве, рӯпатаӈ хо̄тпат 

	пēрии. 

	 

	Аквта хо̄талт мо̄т район 

	кӯщаит ищхипыӈ ут хосыт 

	кол ӯнттын ва̄рмалит урыл потыртасыт. Октябрьский район кӯщаиг о̄лнэ нэ̄ Анна Куташова ты тэ̄лат о̄вылтыт мирн ла̄тыӈ 

	тотыс. 2015 та̄л сыс районанылт 25,6 со̄тыра квадратный мēтра са̄вит кол ӯнттуӈкве ла̄вхатыгласыт. Ань тот 8,2 

	со̄тыра квадратный мēтра 

	ма̄хум та̄нки кол ӯнттэ̄гыт тах, рущ щирыл «индивидуальное жилищное строительство» ла̄ваве. Ань тыг мус Октябрьский район янытыл 19,3 со̄тыра квадратный мēтра са̄вит колыг ӯнттувēсыт ос 7,4 со̄тыра квадратный мēтра ма̄хум 

	ИЖС щирыл ӯнттысыт. Тащирыл ань Октябрьский район

	са̄в о̄лнэ  кол ӯнттынэ̄ныл 

	ма̄гыс но̄х-патсыт. 

	Ищхӣпыӈ утыт 

	хансым ля̄ххалыг 

	Тамара Мерова 

	ма̄ньщи ла̄тӈыл 

	хассаге.
