
Ма̄н я̄тил тыныӈ омав ма̄нь таквс э̄тпос хӯрмит щислат самын патум хо̄­талэ ōлыс. Ты таквс тавēн нёлса̄т та̄л то̄влыс. Омав наме Галина Констан­тиновна Алгадьева. Тав Хулюмсӯнт па̄вылт о̄лы. Ма̄н омав сака нёмса сымыӈ хо̄тпа. Па̄влыӈ ма̄хманэ̄н пуссын ва̄ве. Матыр-а̄ти ва̄рмаль урыл акваг тавēныл киты­глах­тэ̄гыт. 
Галина Константино­вна Яныг-па̄вылт самын патыс, яныгмас, Ня̄хщам­во̄лиӈ ишколат ханищ­тахтас, тувыл Ханты-Мансийск ӯст акв та̄л лēк­ка­рыг ханищ­тахтас. Тыг-тув яла­саӈкв, масха­туӈкв олн э̄ри, юн яныг щēмья, та̄наныл о̄с аквты янмалтаӈкв э̄ри. Яласан лё̄х тувыл та̄рвитаӈ о̄лыс: Ха̄льӯс, Кульпас та̄ра э̄рыс минуӈкв. Таи­ма̄гыс тав ханищтахтын ма̄тэ̄­ныл ёл-по̄йтыс, рӯ­пи­таӈкв патыс, э̄лаль такви щēмьяӈыг ēмтыс. Ань ня̄врамыт пуссын янгыт, пуссын та̄нки щēмьял о̄лэ̄гыт. Омав колэ нэ̄м­хуньт ат та̄тлама̄лы, тав кол а̄висӯнтэ косхунь ня̄врамыл та̄глэ. Кол по̄хыт о̄лнэ ма̄нь а̄гирищ Саша ла̄ви: 
«Ам таӈхēгум, наӈ ам анēквам вос о̄лсын. Амки анēквагум-щащēквагум мо̄т па̄вылт о̄лэ̄г, ты па̄вылт анēкв-щащēкв ат о̄ньщēгум». Ты а̄гирищ о̄с касыӈ хо̄тал таве уральтаӈкв ёхталы, тэ̄н аквъёт ща̄й аēг, потрамēг.  
Я̄тил, тыныӈ омав, анēквав, щащēквав, яныг анēквав-щащēквав самын патум хо̄талыл сымыӈыщ янытлылӯв. Ос са̄в та̄л ма̄н ётув вос о̄лы. Пуста̄­гыл вос о̄лы. Посыӈ хо̄тал, со̄тыӈ хо̄тал, хоса нот ос щунь тавēн ла̄вēв. Ма̄н таве сака э̄руптылӯв ос ани­глылӯв.
Мӯйлупса ла̄тыӈ наӈ ня̄враманын кēтсыт.
Анна АЛГАДЬЕВА
 
