

	1990 та̄л па̄сыл «Народные художественные промыслы России» Ассоциация ос академик К.В. Фролов «Знание» нампа мирн нё̄тнэ мирхал фонд ма̄щтыр ма̄ньлат хо̄тпат кинсэ̄г, та̄ра-паттэ̄г. 2008 та̄лныл ты колыгн Министерство образовании России нё̄туӈкве патыс. Та̄н ань ма̄щтырлаӈкве ха̄снэ ма̄ньлат ма̄хум ма̄гсыл «Молодые дарования» конкурс ва̄рыглэ̄гыт. Ювле хультум та̄лыт сыс 21 тамле конкурс о̄лыс. Тот Россия янытыл 50 са̄всыр ма̄ныл 500 арыг ма̄ньлат ма̄щтыр хо̄тпат ос ка̄тыл хурит по̄слын ма̄хум та̄нти рӯпатаныл суссылтасыт. Конкурс оигпаме юи-па̄лт но̄х-патум а̄ги-пыгыт олныл ос мӯйлупсал майлувēсыт.

	Культура – ты сака э̄рнэ тэ̄ла. Таима̄гыс ань «Народные художественные промыслы России» Ассоциация Президентувн о̄с 

	нё̄таве. Тав ма̄ньлат хо̄тпатын нё̄тмил ва̄рнэ̄тэ ос са̄всыр 

	э̄рнэ проектыт щё̄-питанэ̄тэ ма̄гыс 

	Россия Президентын Грант-олныл майвес. Ань та нё̄тмил олныт янгыщ ты ӯсыт нупыл кēтвēсыт, тот са̄в ма̄ньлат ма̄хум рӯпи-ты: Великий Новгород, Тула, Саранск, Казань, 

	Киров, Нижний Новгород, Владимир.

	Ма̄ньлат ма̄хманув 

	ёт акваг потыртаӈкве э̄ри, та̄н ань вос ва̄га-ныл, ма̄н о̄лнэ ма̄вт 

	са̄в мирыт о̄лэ̄гыт, 

	ка̄сыӈ о̄лупсатэ пӯ
	мыщ, кос хоты 

	тэ̄ла палт матыр ма̄щтырлаӈкве ро̄ви, рӯпата хо̄нтуӈкве 

	ка̄сыӈ вēрми.

	2012 та̄лт ма̄щтыр 

	пыг Илья Кошкаров конкурс о̄лум порат но̄х-патыс, 60 со̄тыра солко̄вил майвес. Тав такви ка̄тыл ва̄рум соссаӈ ма̄хум о̄щнэ 

	а̄ны-са̄ныт, ӯмпит суссылтас. Илья Ханты-Мансийск ӯст Центр 

	ремёсел колт рӯпиты.

	2013 та̄лт Элеонора Митрофанова «Народный костюм» тэ̄ла палт рӯпататэ янытлавес, 

	стипендия олныл майвес. Тав ханты 

	нэ̄ хо̄тпа пальсакыт, турло̄псыт ос мо̄т са̄всыр хорамыӈ утыт суссылтас. Пēс порат нэ̄ хо̄тпат нё̄тылтахтан пормасаныл хумус ва̄рыгласаныл, манарыл хорамта̄лсаныл, тав ань та ва̄рмалит пуссын та̄ра-паттыянэ. Элеонора ка̄сыӈ пормас ёмащакв ханищтытэ, а̄рталытэ, тувыл 

	ущ ва̄ритэ.

	Урай ӯст «Школа
	мастерская народных промыслов» колт рӯпитан ма̄ньлат нэ̄ 

	Екатерина Смирнова рущ ма̄хум маснут ю̄нты. Пēс порат Лӯи 

	ма̄т ма̄хум манхурип маснутыл о̄лсыт, тав та тэ̄ла ханищты, тувыл 

	супыт ман кощтюм
	па̄рат ю̄нты. Конкурсын тав XIX нот пора 

	хӯрум суп щё̄питас: хум хо̄тпа, нэ̄ хо̄тпа ос ня̄врам супыт.

	Лилия Янкина, 

	Лянтор ӯст «Лянторский центр прикладного творчества и ре
	мёсел» колт художник-конструкторыг рӯпитан нэ̄, сэ̄тапыл 

	сагнэ пēс йис тэ̄ла ханищты. Ма̄ньщит, хантыт, сараныт, рущит, сербыт, болгарыт ос мо̄т мирыт сэ̄тапыл хумус сагсыт, хораманыл манхурипат о̄лсыт, 

	таит пуссын та̄ра-паттыянэ. Ма̄ньлат а̄гирищит-пыгрищит ёт тав са̄в рӯпиты, 

	пуссын аквъёт та̄н 

	са̄всыр па̄ссат, щулкиныт ос мо̄т маснут-пормас сагēгыт. Конкурсытыт Лилия ва̄рнэ рӯпататэ са̄в 

	щёс янытла̄лвес.

	Нижневартовский район Аган па̄вылт 

	о̄лнэ ма̄щтыр хум Анатолий Пельментиков «Югра – 2014» соссаӈ ма̄хум мирхал фестиваляныл о̄лме порат но̄х-патыс. Тав «Художественная резьба по дереву» конкурсыт ка̄тыл ва̄рум 

	а̄ны-са̄нанэ суссылтасанэ. Анатолий па̄влэ̄т «Межпоселенческий центр национальных промыслов» колт ма̄щтыр хо̄тпаг рӯпиты.

	Ань ты ла̄вылтам 

	маснутыт ос пормасыт пуссын «Народные художественные промыслы России» Ассоциация колт Москва ӯст мирн суссылтаӈкве патавет. Тувыл э̄лаль Архангельск ӯс краеведческий музейн ос мо̄т ӯсытын тотыглавет.

	 

	 

	 

	О.Д. Бубновене ос В.В. Колосова потрēн 

	ма̄ньщи ла̄тӈыг 

	С. Хозумован 

	толмащлавес

	 
