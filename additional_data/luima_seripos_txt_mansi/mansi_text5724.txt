
Россия печать янытлан хо̄талт журналистыг ха­нищтахтуӈкве ка̄­са­щан 16 ня̄врам округ мир­колн во̄винь­та̄л­вēсыт. Та̄н халанылт ма̄ньщи а̄ги Олеся Ткачук ос ханты а̄ги Ольга Пока­чева о̄лсы̄г.
Та̄н са̄всыр кӯщаит рӯ­патаныл суссыт, «Арена-Югра» каснэ колн тотыг­лавēсыт, тот хоккеил ён­гын хумыт ёт ва̄й­хат­сыт, тувыл «Югра» нампа телекомпания колн ял­сыт, суссыт, хумус са̄в­сыр передачат ва̄равет. 

  
Э̄типа̄лаг аквтув яныг мирколн тотвēсыт, феде­ральный инспектор хум Андрей Руцинский ёт по­тыртасыт, тав ва̄рнэ рӯ­пататэ та̄нанылн суссыл­тас. Ос тувыл яныг кӯщай нэ̄ Наталья Комарова рӯ­питан кол­наке сус­сыл­тавес, тав ётэ акв пасан ва̄тат ӯн­ла­хо̄лсыт, ща̄й айсыт, по­т­ра­масыт. А̄гит-пы­гыт таве округт ва̄рнэ са̄в­сыр тэ̄лат урыл титыг­ла­са­ныл. 

