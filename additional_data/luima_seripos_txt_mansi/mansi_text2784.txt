
Ханты-Мансийск ӯст о̄лнэ Центр ремёсел колт "Ремёсла и промыслы: прошлое и настоящее" нампа аквхуйпловит научно-практический ханищтап о̄лыс. Тамле ханищтап ня̄врамыт ма̄гыс ка̄сыӈ та̄л ва̄рыглаве.

	Тув округ янытыл ёхталам а̄гирищит-пыгрищит хӯрум хо̄талн мӯйлуӈкве во̄выглавēсыт. Ня̄вра
	мыт о̄влэ̄т та̄нки пӯмщалахтын тэ̄ла-ныл о̄вылтыт потыр 

	ловиньтэ̄гыт ос ётыл ма̄щтырлан урок ва̄рēгыт. 

	Ты та̄лт Мегион, Лянтор, Нефтеюганск, Нижневартовск, Сургут, Урай ӯсытныл ос Октябрьский, Сургутский ос Ха̄льӯс районытныл о̄лнэ а̄гирищит ос пыгрищит тыг ёхталасыт. Тувыл 32 са̄вит ня̄врамаквет та̄нки хансум потраныл ловиньтасаныл. Ос 43 ня̄врамыт та̄нки хансум потраныл тыг кēтыгласаныл. Центрыт кӯщаиг рӯпитан нэ̄ 

	Ольга Бубновене ла̄выс: «Ма̄н палтув то̄ва ня̄врамаквет китыт 

	манос хӯрмит щёс ёхталэ̄гыт ос та̄нки пӯмщалахтын тэ̄ланыл актох э̄лаль тотыяныл. Мо̄таныт та̄нки ӯсанылт манос па̄вланылт иӈ 

	ханищтахтасыт ос ань о̄выл щёс тыг ёхтысыт. То̄ват ва̄рнэ тэ̄ланыл хосыт мощ са̄внув матыр та̄ра-паттуӈкве ла̄виянӯв. Тыг касыл щирыл но̄х-патум ня̄врамыт пēрийиянӯв. Та щирыл та̄н та̄нки номтыл э̄лаль о̄с матыр
	а̄ти ва̄руӈкве ка̄сащēгыт, акваг пӯмщалахтэ̄гыт, 

	акв ма̄т ат ӯнлэ̄гыт».

	О̄выл хо̄талт Ханты-Мансийскат "Лучик" нампа колн ялантан а̄гмыӈ-мосыӈ  а̄гирищит-пыгрищит «Город мастеров» ёнгил суссылтасыт. Ос тув ялантан а̄ги Ангелина Меренкова «а̄кань-ма̄нь ло̄ӈханьщап» потыр щё̄питас. Тувыл ӯсувт о̄лнэ мо̄т а̄ги
	рищит ра̄ктыл ва̄рнэ пормасыт, кисгынутыт («окарина» пēс рущ ла̄тӈыл намтым о̄лэ̄гыт), рущ маснут, тувыл хантыт 

	ос ма̄ньщит хорам 

	ю̄нтнэ то̄рыт урыл потыртасыт. 

	Ма̄ньщи ма̄хум культураныл о̄вылтыт тот Хулюмсӯнт па̄вылныл ёхталам Дарья ос Владимир Алгадьевыг потыртасы̄г. Даша ра̄кытныл по̄щгим кӯр о̄вылтыт потыр щё̄питас. Тав анēква
	тэ кол по̄хат тамле 

	кӯр ка̄салас ос ты 

	урыл э̄лаль пӯмща
	лахтуӈкве патыс. 

	Володя хум хо̄тпат матыр ва̄рнэ ос юн 

	о̄щнэ  са̄всыр пормасыт наманэ нэ̄пакн хассанэ ос хумус, манарыл та̄н ва̄равет, таит та̄ра-паттум. Ты кол ӯнттын порат э̄рнэ утыт, хӯлуп щё̄питан утыт. Ты пēс та̄гыл о̄щнэ пормасыт ёт ма̄хманув ань тыг мус рӯпитэ̄гыт. Пыг ань мӯй ня̄врамыт  ма̄гыс «Изготовление грузила для невода» ма̄щтырлан урок суссылтас. Хулюмсӯнтныл ёхталам мо̄т пыг Кирилл Голов «Традиционный узел при изготовлении Тюменского махрового ковра» 

	потыр щё̄питас. Ты ня̄врамыт Надежда 

	Константиновна Маслован тыг тотыглавēсыт. Та̄н пуссын школа искусств нампа колн ялантэ̄гыт, ос тот мо̄т ня̄врамыт халт кассыт. Нэ̄мхо̄т воссыг о̄лыгла̄ттал тэ̄лат та̄н осн-паттысаныл, таима̄гыс э̄сгувēсыт. Ань таияныл та̄н э̄лаль ханищтаӈкве ос хо̄т
	а̄ти суссылтаӈкве 

	патыяныл ке, щар ёмас о̄лнув.

	Тувыл ты ханищтапыт таи сака ёмас тэ̄лаг о̄лы, тыг щēмьяӈ та̄гыл ёхталэ̄гыт. Ань тамле щēмьят маснут сагуӈкве, ю̄нсхатуӈкве, йӣв ёргуӈкве ос мо̄т 

	пēс накыт ат ёрувлыяныл, ня̄враманыл ханищтыяныл. Ольга 

	Бубновене щēмьят наманыл ла̄всанэ: тыи Изюмовыт, Корсаковыт, Кулабуховыт, Турута ос Слободян. Тав пуссын э̄сгын нэ̄пакыл мӯйлуптасанэ. 

	Урай ӯсныл ёхталам Изюмовыт хӯл совныл пормасыт ю̄нтнэ о̄вылтыт потыртасыт. Ты урыл ам 

	тах ётыл я̄нас потыр хансэ̄гум. 

	Хӯрум хо̄тал мо
	лях оигпасыт, мӯйлын ня̄врамытын тыт сака мӯстыс. Та̄н 

	мӯйлупсал майвēсыт 

	ос мо̄тыт та̄лт ёхта-лаӈкве ла̄вхатсыт.

	 

	Тамара 

	Мерова
