
Ма̄н округувт Лемпино нампа па̄выл о̄лы, тот Лемпинский реабилитационный пӯльницат арген са̄в вина айнэ манос лю̄ль тэ̄рпи тēлупта̄рс хосыт та̄ратан хо̄тпат атхуйпловтем та̄л сыс пусмалтавет. 
Тувыл ма̄н редакциявн пищма ёхтыс, лēккарыт во̄вēгыт, ты пӯльница урыл ма̄н вос хансэ̄в. Тот хо̄тпа молях пусми, вина айнэ нупыл воссыг ат номсы, номтэ ёмасыг ēмты, посыӈ хо̄тал о̄луӈкве тахмаи.
Лемпинский пӯльницат ма̄хум олн ойтта̄л пусмалтавет, ты кастыл программа щё̄питым о̄лы. Хотьют такви ка̄сащи минуӈкве манос рӯтанэ̄н тув тēтуӈкве вēрмаве. Лēккарыт ла̄внэ̄ныл щирыл, тот сака ёмщакв хо̄тпа пусмалтаве, ты кастыл пуссын э̄рнэ ут о̄ньщēгыт. Пӯльница телефонэ тамле: 8 (3463) 259765, ищхӣпыӈ ло̄пс – lnrc.ru. 
Лемпинский пӯльницаныл тēтым ля̄ххал ма̄ньщи ла̄тӈыг 
Галина Кондина толмащластэ.
