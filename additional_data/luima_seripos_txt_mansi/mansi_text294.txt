
Сургутский районт ань хӯрум со̄тыра арыгкем соссаӈ ма̄хум пēс йис щирыл о̄лэ̄гыт. Тот нефтяникыт ма̄-во̄й но̄х-вуим рӯпитэ̄гыт. Ханты щēмьят о̄лнэ ма̄т рӯпитым, та̄нанылн компенсация-олн ойтэ̄гыт, моторыл, ха̄пыл ос са̄всыр мо̄т пормасыл мыганыл. Та районт кӯщай ва̄ӈын хум Сергей Черкашин ты соссаӈ ма̄хумн нефтяникыт ёт потыртахтуӈкве нё̄ты. 
Районанылт 157 родовой угодия о̄лы рущ ла̄тӈыл та̄н «территории традиционного природопользования» намаим о̄лэ̄гыт. Кӯщай хум ла̄вмещирыл родовой угодият урыл постановление рӯпитам порат, Сургутский районт 107 хо̄тпа пēс йис ма̄наныл «родовой угодияг» хассаныл ос 50 хо̄тпа тамле нэ̄пак ань ат о̄ньщēгыт та̄н о̄с пуссын во̄рт кос о̄лэ̄гыт.
Ты э̄лыпа̄лт нефтяникыт тамле нэ̄пакытат о̄щнэ ханты щēмьят ёт договор хансуӈкве ос та̄нанылн нё̄туӈкве ат ка̄сащасыт Сергей Черкашин ты урыл ла̄выс «Ма̄н юрист-хо̄тпат ёт номсахтасӯв, маныр ва̄руӈкве ты ханты щēмьят о̄с воснё̄тавет Та̄н наманыл акв нэ̄пакн хассанӯв, рущ ла̄тӈыл тох намаяслӯв - «список семей, ведущих традиционный образ жизни», ты нэ̄пакщирылнефтяникыт ёт ань э̄лальрӯпитэ̄в. Акв та̄рвит о̄ньщēвма̄хманув о̄лнэ ма̄наныл та̄нки на̄нылн хансуӈкве ань ты мус ат вēрмēгыт. Ты нэ̄пакыт Москва ӯст ва̄равет» .
Ань округ постановление щирыл пēс йис ма̄т пуссын реестр нэ̄пакын хансавет. Тыхосыт кӯщаит, нефтяникыт ва̄ӈквепатэ̄гыт хоты ма̄т соссаӈ ма̄хум о̄лэ̄гыт. Ань ты рӯпата Сургутский ос Нижневартовский  районыгт ва̄раве  Тувыл мо̄трайонытт во̄рт о̄лнэ щēмьят реестр нэ̄пакн хансуӈкве патавет.
Э̄лаль ты кӯщай хум тамле ва̄рмаль урыл потыртас: «Сургутский районт са̄в щēмья са̄лы о̄ньщēгыт. Тыил мо̄т та̄рвит - тэ̄пыӈ ма̄ ань ат то̄вылхаты. Э̄кваг-о̄йкаг ня̄враманэ̄н яныгмēгыт, я̄нас о̄лмыгтэ̄гыт ос та̄нки са̄лыяныл ӯруӈкве о̄вылтахтэ̄гыт. Тыт ханты ма̄хум йис та̄гыл о̄лэ̄гыт, ка̄сыӈ щēмья такви са̄лы ӯрнэ ос во̄раян ма̄ о̄ньщи. Та̄н тай са̄всыр нэ̄пак та̄л ва̄гыт, хо̄т границаныл о̄лэ̄гыт. Ань ма̄ ат то̄вылхаты, хантыт та̄нки халанылт воритотэ̄гыт, ля̄втэ̄гыт, мо̄т щēмьят о̄лнэ ма̄н са̄лыяныл ёт воратэ̄гыт. Ты ва̄рмаль урыл Наталья Комарова, губернаторув, о̄с ёмащакв ва̄гтэ. Туи порат Сургутский районт во̄рт о̄лнэ щēмьят ёт хо̄нтхатыглас. Тав та̄нанылн ла̄выс, ты родовой угодият границаныл, э̄рыӈ, хотвиӈкве, ка̄сыӈ щēмья хоты ма̄т таӈхи, тот такви са̄лыянэ вос о̄ньщиянэ. Тыщирыл ва̄руӈкве хантыт ат ка̄сащасыт. 
Ань э̄лаль хумус рӯпитаӈкве, номсахтэ̄в. Ла̄выгласанӯв, са̄лыяныл акв ма̄т вос о̄ньщияныл ос мисыт хольт комбикормыл вос тыттыяныл. То̄нт ма̄ тах то̄вылхаты. Ма̄хманув ювле ла̄вēгыт, комбикорм акваг ёвтуӈкве са̄волнэ̄ри ты щирыл ва̄руӈкве о̄с ат артми. 2012 та̄лт туи порат са̄в во̄р на̄ин ё̄свес ос са̄лыӈ тэ̄пыӈ ма̄ мощща хультыс. То̄ва щēмьят о̄лнэ колт а̄лхультсыт. Ань о̄с аквты щирыл ул вос ēмтыс ма̄н во̄рт о̄лнэ щēмьят огнетушителил мисанӯв. Тувыл пуссын торгамтэ̄в хунь о̄выл ēмтапи тамле утыл нэ̄матыр ва̄руӈк ве ат а̄лымēгыт. Та̄н р а й о н  я н ы т ы л о̄лэ̄гыт ка̄сыӈ щēмья по̄хыт на̄й харыгтан хо̄тпат ат рӯпитэ̄гыт ма̄шинал миӈкве о̄с ат вēрмиянӯв». 
Та районт во̄рт о̄лнэ щēмьят та̄л сыс акв щёсяныг сапра̄нин акван атхатыглэ̄гыт кӯщаитн та̄рвитыӈ ва̄рмаляныл урыл потыртэ̄гыт Сергей Черкашин тув ка̄сыӈ та̄л ёхталы тыи ма̄гсыл та̄н о̄лупсаныл ёма щакв ва̄гтэ .
 
 
 
 
 
 
 
 
