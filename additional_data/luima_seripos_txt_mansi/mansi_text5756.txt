
Йильпи та̄лув ёхтыс,
Пēс та̄лув ты минас.
Маныр ёмас о̄лыс,
Маныр лю̄ль о̄лыс, 
Пēс та̄лэ ёт ювле хульты.
Ка̄сыӈ йильпи та̄л
Э̄лынт маныр хурипа,
Таи ма̄н ат ва̄глӯв,
Лю̄ль манос ёмас,
Ща̄гтым ӯрыслӯв!
Туп мирув пуста̄гыл
То̄рум вос о̄лыс,
Колыӈ хо̄тпа ка̄сыӈ  щēмья
О̄лнэ кēмыл э̄лаль вус о̄лы,
То̄румн вус ӯргалаве,
О̄тырн вос ё̄ӈхаве.
Ка̄сыӈ ня̄врамакве
Э̄ргим, ёнгим вус ха̄йты.
Яныг хо̄тпа ос ща̄нь-а̄щ
Пӯмщалахтым вус о̄лы.
Ка̄сыӈ колт, ка̄сыӈ щēмьят
Э̄руптахтын рēг вус о̄лы.
