

	Ма̄нь таквс э̄тпос оигпам э̄лы-па̄лт са̄всыр ӯсытт  ос районытт о̄лнэ ма̄хум Ханты-Мансийск ӯст акван-атыглавēсыт. Ты тэ̄ла рущ ла̄тӈыл «IV Социальная ярмарка некоммерческих организаций»  намаим о̄лыс.

	Округув янытыл тув ёхталам ма̄хум суссылтапыт ёт-тотыгласыт. Ӯсыт ос районыт манхурип общественный организацият о̄лэ̄гыт ос манхурип рӯпата ва̄рēгыт, тот суссылтасыт. Урай ӯсныл ёхталам ма̄хум та̄нки 

	выставка о̄с щё̄пи-та̄лсыт. Ты та̄л сыс та̄н ӯсанылт о̄лнэ общественный организацият акв проект хосыт рӯпитэ̄гыт. Та̄н 

	ты тэ̄ла «Этнодвор» 

	намаясаныл, са̄всыр ялпыӈ хо̄талыт о̄лыгланэ̄ныл порат  са̄всыр мирыт культураныл урыл та̄н 

	пуссын аквъёт тот потыртэ̄гыт ос суссылтэ̄гыт. 

	Та ӯст по̄хат Силава па̄вылт о̄лнэ Ольга 

	Александровна Фомичёва ты тэ̄ла щирыл о̄с рӯпитас, хо̄нтаӈ ма̄ньщит пēс йис ва̄рмаляныл урыл потыртас. Тав ярмаркан ёхталаме порат ла̄выс: «Тамле рӯпата таи ма̄гсыл ва̄рилӯв, тыт о̄лнэ са̄всыр 

	мирыт та̄нки халанылт вос ва̄йхатэ̄гыт ос 

	та̄нки пēс йис ва̄рмаляныл э̄лаль вос тотыяныл».  

	Округувт о̄лнэ 

	са̄всыр мирыт э̄лаль юртыӈыщ вос о̄лэ̄гыт, манхурип рӯпата ва̄руӈкве э̄ри, та урыл потыртасыт. «Югра 

	лылыēп» соссаӈ ма̄хум общественный организация кӯщаӣ

	хум Вячеслав Новьюхов тув о̄с во̄виньта̄л-вес. Ма̄ньщит, хантыт 

	манхурип та̄рвитыӈ ва̄рмалит о̄ньщēгыт, та урыл тот ла̄тыӈ ла̄выс. 

	 

	Людмила 

	Теткина 
