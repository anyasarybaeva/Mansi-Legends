

	Ты хурит Дарья Ивановна Белова Иван 

	пыгēнтыл по̄слым о̄лэ̄г. Тэ̄н «Суеват пауль» 

	музейт ма̄-кол сунсыглым ё̄мыгтасы̄г, то̄нт ты 

	тэ̄натэ̄н по̄слысагум. Дарья ма̄щтырлаӈкв сака 

	ка̄сащи, ю̄нстхаты. Иван пыге а̄нумн такви урыл 

	тох потыртас:

	– Ам налыман нупыл о̄выл та̄лум то̄влыс. Э̄квамēнтыл хӯрум ня̄врам о̄ньщимēн, яныг 

	пыгмēн са̄т та̄лэ то̄влыс. Ам ӯст о̄лнэ ма̄ньлат 

	ханты ос ма̄ньщи соссаӈ ма̄хум акван-атуӈкв таӈхиянум. Ма̄н округувт тамле организация 

	рӯпиты, тыт я̄нас отделение ва̄руӈкв номсэ̄
	гум. 

	«Югра лылыеп» организация рӯпитаӈкв о̄вылтахтаме порат ма̄н оманув-а̄тянув сака ка̄ркамыг тот рӯпитасыт, са̄в ёмас тэ̄ла 

	ва̄рсыт. Та̄н ань пуссын яныгпа̄ла хо̄тпаг ēмтсыт, 

	та организация ос вуньщалыг минас. Ос 

	ма̄ньлат ма̄хманув яныг ӯст о̄лыманыл 

	та̄нти мираныл урыл торыӈыщ нэ̄матыр 

	ат ва̄гыт, пēс ва̄рмалитыл, пēс накы
	тыл ат пӯмщалахтэ̄гыт. Ам та̄н ма̄гсыланыл матыр те ва̄рēгум, сака ёмас о̄лнув.

	 

	Валентина 

	Хозумова
