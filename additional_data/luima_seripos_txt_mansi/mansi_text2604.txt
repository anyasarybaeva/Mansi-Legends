
Ха̄льӯс район Саранпа̄вылт Иван Александрович Ломакин о̄лы. Тав 1989 та̄лт тот самын патыс. Школат ханищтахтаме порат ма̄нь та̄гыл па̄ссаӈ щахныл алхатым касыс. Округ янытыл каснэ ва̄рмальн ва̄тихал яланта̄лыс. Ёмщакв алхатаме ма̄гыс са̄в щёс ма̄гылн тагатан по̄сыл майлувес. Ань тав Саранпа̄выл школат ня̄врамыт ты каснэ ва̄рмальн ханищтыянэ. На̄н ты хум потре э̄лаль ловиньтэлы̄н:

	«Ам 2001 та̄лт па̄ссаӈ щахныл касуӈкве о̄вылтахтасум. То̄нт ам ётум ханищтахтын пыгыт пуссын тув ялантасыт. Ма̄нав Иван Дмитриевич Желяп ханищтастэ. Тав э̄лы ма̄ныл па̄вылн ёхтыс. Ты та̄ксар хум Афганистан ма̄т хо̄нтлыс. Па̄ссаӈ щахныл ма̄нь та̄гыл касы. Са̄в та̄л 

	каснэ тэ̄лат рӯпиты.  

	Ма̄ниг о̄лмувт ты 

	хум ма̄нав Ха̄льӯс, 

	Нижневартовский, 

	Нефтеюганский районныт о̄лнэ ӯсыт, 

	па̄влытн касым тотыгластэ. Аквматнакт 

	Радужный ӯст касыл о̄лыс. То̄нт ам та ӯст чемпионыг ēмтсум. Ам ётум алхатуӈкве лю̄лиглам хо̄тпат 

	пуссын ёл-паттыгла-санум. 

	Тувыл ос хо̄тыт 

	классыт ханищтахтамум порат Пыть-Ях 

	ӯсн тотыглавесӯв. Тот мирхал касыл щё̄пита̄лвес. Пыгыт Украина, Казахстан ос мо̄т хо̄н 

	ма̄ныл тыг ёхталасыт. Та порат о̄с но̄х-патыгласум. То̄нт 

	кēлпум сака но̄х-хулиглас, тавлениям янгыг ēмтыс. Та юи-па̄лт воссыг каснэ ма̄н ат вуйлувēсум.

	Школа а̄стламум юи-па̄лт Я̄грим па̄вылн э̄лаль ханищтахтуӈкве минасум. Тот училищат кол ӯнттын хо̄тпаг хӯрум та̄л ханищтахтасум. Я̄гримт о̄лмум сыс о̄выл та̄л па̄ссаӈ щахныл кассум. Тувыл кит та̄л та па̄выл ма̄гыс футбол ёнгысум. Ётыл, хунь ханищтахтын ма̄ныл а̄стысум, ювле Саранпа̄вылн 

	ёхтысум. Ань акваг 

	тыт о̄лэ̄гум. 

	Хунь юв ёхтысум, 

	та̄ра школан ня̄врамыт каснэ ва̄рмальн ха-нищтаӈкве минасум. Хӯрум та̄л тот 

	рӯпитасум. Тувыл 

	по̄хын миныгласум, 

	акв та̄л рӯпата та̄л 

	о̄лсум. Тувыл о̄с акв 

	тув патхатасум. 

	Ань ты накт ам 

	палтум налыман нупыл кит ня̄врам па̄ссаӈ щахныл касуӈкве ёхталы. Та̄наныл хӯрум группа щирыл ла̄кква-уртсанум. Ты 5-7 та̄л яныт ня̄врамыт, 8-18 

	та̄л яныт а̄гит-пыгыт, 

	ос тыгыл яныгнув ма̄ньлат хо̄тпат ёхталэ̄гыт. 

	Ты касыл ня̄врамытн сака мӯсты. Та̄н яныг ща̄гтыл ам 

	палтум ялантэ̄гыт. Сакати кон мори ат ха̄йтыгтэ̄гыт. Лю̄ль пищ ат ва̄рēгыт. Округ янытыл касылн ялнэ̄в порат ка̄ркамнув пыганум то̄ванакт но̄х-патыглэ̄гыт». 

	Иван а̄ще наме 

	Александр Степанович Ломакин, Саранпа̄вылт о̄лнэ «Сосьвинский экспедицият» рӯпитас. Мо̄лты та̄л оигпам 

	порат тувыл по̄хын 

	минас. Ань пенсия олн вӯим юн о̄лы. 

	Оматэ Светлана Тихоновна Ломакина, такви о̄парищ наме Анемгурова, ма̄ньщи нэ̄. Тав 

	са̄в та̄л ма̄нь ня̄врам 

	колт тэ̄нут па̄йтым рӯпитас. Ань ты 

	накт аквта ма̄т завхо
	зыг о̄лы. 

	Иван Александрович ты та̄л Ханты
	Мансийск ӯс «Школа олимпийского резерва» нампа колн 

	э̄лаль ханищтахтуӈкве патхатас. Ты каснэ хум ханищтапе мӯсхал 

	щирыл э̄лаль вос 

	мины. Тав э̄рнэ тэ̄ла ва̄ри, ня̄врамыт ёмас хо̄тпаг о̄луӈкве ханищтыянэ.

	 

	Николай МЕРОВ
