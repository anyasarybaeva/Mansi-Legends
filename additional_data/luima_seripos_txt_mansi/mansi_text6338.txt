
Россия янытыл о̄лнэ сосса мирыт пуссын акв нэ̄пакн хансуӈкве ты о̄вылтавет. Ты ва̄рмаль урыл Россия яныг мирколт кӯщай хум Михаил Мишустин сӯкыр э̄тпос 23 хо̄талэ̄т нэ̄пак хансыс.
Россият о̄лнэ мирыт паспорт-нэ̄паканыл национальность ань ат хансаве. Тыима̄гсыл сосса ма̄хум са̄всыр нё̄тмил во̄вим, са̄в нэ̄пакыт акван-атуӈкв ла̄вавет. Сосса мирыт пуссын тув хунь  хансавет, мирколт рӯпитан ма̄хум, са̄в мо̄т ма̄тт рӯпи­тан кӯщаит ты нэ̄пак та̄нки тот сун­суӈ­кве патэ̄гыт.
Сосса мирыт 2022 та̄л мус пуссын акв нэ̄пакн хансавет. Ты рӯпата Россия федеральный агентство-кол ва̄руӈкве паты. Хо̄тпа нэ̄пакн хасхатуӈкве ке ка̄сащи, тавēн ты колн заявление-нэ̄пак ос намнэ̄паке кēтуӈкве э̄ри. Сосса общинат ты нэ̄пакыт тув кēтуӈкве о̄с вēрмēгыт.

Ань Россият 47 сосса мирыт о̄лэ̄гыт, пуссын аквъёт тыи 300 со̄тыра э̄лумхо̄лас. Та̄н лӯи ма̄т ос Дальний Востокыт во̄раим, са̄лы ӯрим, хӯл алыщлым ос та̄нки пēс йис ва̄рмаляныл э̄лаль тотым о̄лэ̄гыт.
Сосса мир ань мощща хультыс, Россият та̄н ӯргалым о̄ньщавет,  са̄кконыл пирмайтавет ос са̄всыр щирыл нё̄тавет.
Россия яныг мирколыл кēтым ля̄ххал Людмила ТЕТКИНА ма̄ньщи ла̄тӈыл хансыстэ
