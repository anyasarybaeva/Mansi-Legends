
Ты э̄лы-па̄лт кӯщаит акв тамле о̄выл сапра̄нин Бурятият акван-атхатыгласыт. Мо̄лты Америкат Чикаго ӯст о̄лыс. Ма̄н округувт ня̄врамыт ёмащакв ос пуста̄гыл о̄лнэ̄ныл ма̄гыс правительствав са̄в рӯпиты. Та̄н ма̄гсыланыл сыресыр ханищтахтын центрыт, пусмалтахтын колыт ӯнттавет. 
Савалап колытныл ня̄врамыт ань са̄выӈпа̄лэ хотты щēмьятын вивет. Юи-о̄выл хультум ат та̄л сыс округувныл  ня̄врамыт нэ̄мхотьют мо̄т хо̄н ма̄н ат тотвēсыт.  Ань пуссын тамле ва̄рмалит та̄ра-паттын ос ня̄врамыт ёт рӯпитан колыт уральтан ма̄гыс са̄в ма̄ныл мӯй ма̄хум тыг  атхатыгласыт. 
Павел Астахов, Россия янытыл ня̄врамыт тэ̄ланыл ӯргалан хум, сапра̄нит о̄выл ла̄тыӈ ла̄выс. Наталья Комарова губернаторув ос мо̄т хо̄тпанув рӯпатаныл ёмщакв ва̄рнэ̄ныл ма̄гыс мӯйлупсал мисанэ.
Тувыл ма̄хум ла̄кква-уртхатым рӯпитасыт. Та̄н са̄всыр тэ̄лат ос ня̄врам ӯргалан о̄вылтыт хансым са̄кконыт урыл потыртасыт. Хоты ла̄тӈыт тэ̄ла мус тот хо̄йтхатэ̄гыт, хоты ла̄тӈыт мо̄т щирыл хансуӈкве э̄рēгыт. 
США ма̄ныл ёхталам мӯй хо̄тпат та̄нки палтаныл о̄лум тэ̄лат хӯлтсыт. Ос ма̄н ма̄хманув ма̄гыс са̄всыр ханищтапыт ва̄рыгласыт.  
То̄ванакт яныг хо̄т-пат, ща̄нит-а̄щит ма̄нь ня̄врамыт ёт сака кан-тыӈыщ потыртэ̄гыт, ля̄выльттыяныл, лю̄ль-саӈ  о̄ньщияныл ос 
ра̄тыяныл. Тащирыл о̄щнэ а̄гирищит-пыг-рищит о̄с лю̄ль, кантыӈ хо̄тпаг яныгмēгыт. То̄ват номтаныл са-валэ̄гыт ос тыгыл а̄гмыӈыг ēмтэ̄гыт. Тамле ня̄врамыт ёт са̄в рӯпитаӈкве ос э̄рнэ 
торыг та̄наныл пус-малтаӈкве э̄ри. Ань ханищтан хо̄тпатытн, лēккарытын ос нё̄тмил ва̄рнэ ма̄хумн хумус ня̄врамыт ёт рӯпитаӈ-кве э̄ри – таит та̄н ханищтасыт.
Алексей Путин, губернатор ва̄ӈын хум, ла̄выс: «Мӯй хо̄тпатын пуссын ма̄н ва̄рнэ рӯпатав суссылтаслӯв, та̄нанылныл матыра̄ти тэ̄латн ханищ-тахтасӯв. Ань ня̄врамыт то̄ва та̄рвит тэ̄-ланыл хумус ма̄кыг щё̄питаӈкве, о̄с ва̄глув. 
Ма̄н округувт  «Еди-ный Россия»  партия ка̄сыӈ та̄л «Мирн э̄руп-тан лēккар», «Мирн э̄руптан ханищтан хо̄тпа», «Мирн э̄руптан ма̄нь ня̄врамыт ёт рӯ-питан хо̄тпа» са̄всыр там-ле касылыт ва̄рыглы. То̄нт  округт о̄лнэ ма̄хум та̄нки щар ёмас хо̄тпа пēриēгыт ос та хо̄тпа ма̄шинал мӯйлуптаве. 
Ты та̄лт «Любимый соцработник» касыл о̄лыс. Тот Ирина Смирнова Сургут ӯсныл но̄х-патыс, тав та ӯст ня̄врамытн нё̄тмил ва̄рнэ колт рӯпиты. Ма̄н таве ёмас рӯпататэ ма̄гыс янытлылӯв». Тувыл нэ̄ э̄сгын нэ̄-пакыл ос ма̄шинал мӯйлуптавес.
 
 
