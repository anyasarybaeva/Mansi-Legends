

Тэ̄лы

	Маныр я̄ӈк тӯйкве

	Щар нумыл та ё̄ӈхи.

	Маныр нё̄тнэ тӯйткве

	Ма̄ тармыл та паты.

	 

Таквсы

	Таквсыиг ēмтыс,

	Мана нё̄тнэ пора.

	Ня̄врамыт школан минэ̄гыт,

	Ханищтахтуӈкве патэ̄гыт.

	 

Таквсы

	Туи минас,

	Таквсы ёхтыс.

	Йӣв та̄л хара ма̄т 

	Та̄тылыг патсыт.

	Ӯйрищаквет минасыт,

	Хо̄талыт ва̄тииг ēмсыт.

	Хо̄талкве ат на̄ӈки

	Турман, турман э̄тыт.

	 

Нёхыс

	Сэ̄мыл палиӈ тыныӈ нё̄хыс

	Во̄ркēвт тав та о̄лы.

	Тэ̄нут кинсы, тэ̄нут хо̄нты.

	Кēрняльн та ликми. 

	 

Морах

	Морах, морах

	Атыӈ пилкве.

	Во̄рн минэ̄гум, 

	Морах ва̄тэ̄гум.

	 

А̄кань

	Омам а̄кань ю̄нтыс,

	А̄нумн а̄кань ва̄рыс.

	А̄канюм мастэ̄гум, мастэ̄гум.

	Таве супыл мастылум,

	Таве торыл пинылум.

	А̄канюм мастэ̄гум, мастэ̄гум.

	Таве ва̄ил мастылум,

	Таве са̄хил мастылум.

	Нё̄тнэ а̄кань о̄ньщēгум,

	Сакыӈ а̄кань о̄ньщēгум.

	А̄канюм ёт ёнгēгум.

	Ма̄щтыр нэ̄ ёт ёнгēгум.

	 

Ольга Владимировна ЛЕЛЯТОВА хансум стиханэ
