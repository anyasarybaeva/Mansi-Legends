
Рēтыӈ ю̄свой э̄тпос нила хо̄талэ лēккарытн ма̄ янытыл пувласпи-а̄гмыт ёт воритотнэ хо̄талыг ла̄ваве. Ка̄сыӈ та̄л округт тамле та̄рвитыӈ а̄гм о̄щнэ хо̄тпат са̄вмēгыт. 
Ты а̄гманыл сāртыннув та̄ра ке паттавет, то̄нт э̄лумхо̄ласыт янытэ̄т пус­малтаӈкве вēрмавет. Ок­ругувт ань тыг мус 32 со̄тыра 261 э̄лумхо̄лас палт пувласпи-а̄гм хо̄нт­вес, та̄н пӯльницат акваг уральтавет. 
2020 та̄л сыс 3 со̄тыра 674 хо̄тпат пувласпи-а̄г­ма­ныл хо̄нтвēсыт. Тувыл 55,7 % а̄гмыӈ хо̄тпат ат та̄л арыг­кем иӈ э̄лаль о̄лэ̄гыт. 
2020 та̄л сыс о̄выл мес­тат щакв пувласпи-а̄гма­ныл о̄лы, тох 13,7 %, тыи 552 нэ̄ хо̄тпат палт та̄ра-паттувес, 2019 та̄лт - 13,0 % са̄вит о̄лыс. 
Китыт мес­тат – 11,9% (476 нак) хо̄тпа саханэ̄т пувласпи-а̄гм о̄лы, ювле-хультум та̄лт – 12,2%. 
Хӯрмит местат – 11% (443 накыт) лылтнэ тура­нылт, хо̄псыянылт пувла­спи-а̄гмыт о̄лэ̄гыт, 2019 та̄лт – 11,1%. 
Нилыт местат – 7,5% (301 накыт) алписовыт сыресыр пувласпит тэ̄лэ̄­гыт, 2019 та̄лт – 8,8%.
Атыт местат – 7,4% (296 накыт) хум хо̄тпат тӣвранылт о̄лнэ пув­ла­с­пи-а̄гманыл хо̄нтвēсыт, 2019 та̄лт – 7,2% о̄лыс.
Сака са̄в та̄рвит пув­ласпи-а̄гмыт во̄сэвхӯрыг вощрамēт хо̄нтавет, тувыл ма̄йтэ̄т, ма̄йталап вощрамēт – 59%, восэвхӯриг палт – 43% ос лылтнэ турēт, хо̄псы пувласпи-а̄гмыт – 39%. То̄ванакт пусмалтаӈ­кв хо̄тпа щар ат вēрмаве.
Во̄р­тур э̄тпосныл ок­ругувт иӈ кит пӯльницаг па̄лыг-пӯс­весы̄г. Акватэ Нефте­юганск ӯст рӯпи­таӈкве патыс, мо̄танэ Советский ӯст. 
Ля̄ххал ма̄ньщи ла̄тӈыл Тамара МЕРОВА толмащластэ
