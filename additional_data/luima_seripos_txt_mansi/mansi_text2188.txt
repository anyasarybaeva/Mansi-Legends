

	Во̄ртур э̄тпос 25 хо̄талэ̄т округ Ассамблея кӯщай хум Еремей Айпин ӯст о̄лнэ соссаӈ ма̄хум А̄с-угорский институт колт акван-атыгласанэ. Ань сӯкыр э̄тпос хӯрумхуйплов хо̄талэ̄т акв хотпа округ губернаторыг ат та̄лн тах пēрияве. Ты кастыл Ассамблеят рӯпитан хо̄тпат пēрияхтын яныг кӯщаитн ла̄тыӈ кēтсыт. Тот та̄наныл ма̄ньщи, ханты ос ё̄рн ма̄хум тэ̄лат мӯсхалыг щё̄питаӈкве во̄всаныл. Та нэ̄пакт ты ва̄рмалит урыл хансым о̄лы.

	Мо̄лал округ соссаӈ мир Лӯима̄ департамент рӯпататэ ёл
	по̄илттавес, нас отде-лыг ва̄рвес. Ань ты департамент рӯпататэ ювле ва̄руӈкве э̄ри. Тувыл па̄влытт о̄лнэ ма̄хум о̄лупсаныл ёмасыг щё̄питан ма̄гыс округувт соссаӈ мирн 

	нё̄тмил ва̄рнэ кӯщай пēрияӈкве э̄ри, рущ ла̄тӈыл тав  «Уполно
	моченный по правам 

	коренных малочисленных народов Севера» ла̄ваве. Тувыл ос округ губернатор палт Совет ва̄руӈкв э̄ри, соссаӈ мир о̄лупса ва̄рмалит ва̄нэ хо̄тпат тот хӯлтыглахтуӈкве 

	вос вēрмысыт. 

	Хӯл алыщлан ос во̄раян ма̄т йис та̄гыл о̄лнэ хо̄тпат, та̄нки ма̄наныл ма̄гыс э̄рнэ нэ̄пак ва̄руӈкве вос вēрмысыт, тыи ма̄гыс ма̄-вит ӯргалан нормативно-правовой акт 

	вос пирмайтаве. То̄нт 

	йис ма̄нанылт о̄лнэ соссаӈ ма̄хманув лю̄-камтаӈкве ат патавет. 

	Э̄лаль ос та ма̄хум урыл 

	потыр о̄лыс, хотьют 

	родовой угодье нампа ма̄тэ ма̄гыс нэ̄паканэ лю̄льсаӈ ва̄рыгласанэ. Та хо̄тпат ма̄наныл та̄нки нупыланыл ань ты мус хансуӈкв ат вēрмияныл. Ань та̄н хотмус нё̄туӈкв э̄рēгыт. 

	Тувыл Нижневартовский район «Аганский ягельный бор» ма̄, Сургутский район «Имлор» тӯр, Ха̄льӯс район «Тӯрват» ос «Маньинская» тӯрыг о̄с нэ̄пакн вос хансавет. Ты сыстам ма̄т о̄с ӯргалым вос о̄ньщавет. Ос во̄
	раян ма̄т, хӯл алыщлан я̄т, пил ва̄тнэ ма̄т, са̄лы ӯрнэ ма̄т община щирыл соссаӈ хо̄тпатн вос мивет. 

	Ты коныпал ос ты ва̄рмалит урыл потыр о̄лыс. Округувт 2014-2020 та̄лытн пир-майтым жилищный 

	программа щирыл са̄внув олн вос та̄ставе. Э̄лы ма̄т ос во̄рт о̄лнэ соссаӈ ма̄хум палт пусмалтан ва̄рмаль, 

	лё̄ӈхыт ос мо̄т э̄рнэ 

	тэ̄лат мӯсхалыг вос щё̄питавет. Тот о̄лнэ ма̄хум та̄нки пēс о̄лупсаныл э̄лаль ёмщакв вос тотсаныл, во̄рт атум тэ̄нутаныл та̄нки тыналаӈкве вос вēрмысаныл, ты 

	тэ̄ла щирыл госу
	дарство па̄лыл акваг 

	вос нё̄тавет. 

	А̄с-угорский инсти-тут кол йильпииг щё̄питан Лӯима̄ департаментын вос о̄лттаве, та̄н ё̄ранылт вос рӯпитэ̄гыт. Ща̄нь ла̄тыӈ ос пēс йис о̄лупса э̄лаль тотнэ рӯпата 

	урыл о̄с хассыт. Ань пēс йис ялпыӈ хо̄талыт ёмщакв ва̄нэ хо̄тпа мощща хультыс. Ты ва̄рмалюв акваг ул вос со̄ймыс, соссаӈ па̄влытт «Ӯй йӣквнэ» колыт вос ӯнттавет. 

	Тувыл Ханты-Мансийск ӯст рӯпитан «Лылыӈ со̄юм» нампа соссаӈ ня̄врамыт 

	йӣквнэ ос ёнгын кол йильпи колыл вос ӯнттаве. Ты коныпал Ханты-Мансийск ӯст 

	А̄с-угорский мир театр «Хо̄тал» ос «То̄рум Маа» музей ма̄гыс я̄нас 

	колыг урыл о̄с ла̄тыӈ хасвес. Тувыл ос 

	Ханты-Мансийск ӯст нэ̄пак хаснэ хо̄тпат 

	округ кол о̄лум урыл 

	потыртасыт. Та̄н ты кол 

	ювле во̄вияныл. Ань матахмат та̄л минам юи-па̄лт, ты кол Федеральный миграционный службан майвес, 

	ань та̄н тот рӯпитэ̄гыт.

	Ты ва̄рмалит урыл потыртаӈкве ня̄врам 

	ханищтан хо̄тпат, учёныит, нэ̄пак хаснэ хо̄тпат ос мо̄т са̄всыр ма̄тт рӯпитан ма̄хум 

	ёхталасыт. Пуссын аквъёт хусахкем хо̄тпа о̄лыс. Ты тэ̄лат соссаӈ ма̄хманув ловиньтасаныл ос пирмайтасаныл. Тувыл ты потрыт округ кӯщаиг 

	пēрияхтын хо̄тпатн кēтсаныл. Э̄рыӈ матарыл нё̄тавēв.

	 

	 

	Николай 

	никитин
