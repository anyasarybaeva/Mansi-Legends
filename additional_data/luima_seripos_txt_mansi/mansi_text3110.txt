

	Тӯяг ма̄н редакциявн Саранпа̄вылныл пищма ёхтыс. Таве Тамара Ванюта кēтыстэ. Тамара Савельевна ла̄выс, мо̄лал юн пēс нэ̄пакыт сунсыгланэ̄тэ порат акв нэ̄пак-ло̄мт хо̄нтыс. Тот хаснэйӣвыл акв стихотворение ма̄ньщи ла̄тӈыл хансым о̄лыс. Ты потыр хуньт а̄щēн Савелий Иванович Вьюткинын хансыма. Ань пēс ма̄хманув э̄лнаӈ хумус о̄лсыт, о̄йка мо̄йтыӈ ул номылматыглас. Тувыл о̄лмēт тав са̄всыр общественный тэ̄лат ва̄рыглас. Стихе на̄н ань э̄лаль ловиньтэлы̄н.


		Сэ̄ри постыс,  хо̄тал нэ̄глыс

		Э̄лаль лё̄ӈхув пӯсхатас.

		Ёмас ма̄хум, хаснэ ма̄хум, 

		Хумыс о̄лсын пēс порат. 

		 

		Хумус э̄ргум э̄ргын 

		мтыс суиӈыг.

		Па̄сыгкēнын хультсыт

		Ӯльнаг ва̄спыг хольт.

		 

		Таквсы ӯйрищ хурил

		Холас мовиньтын.

		Тивыр  суп рēгыл

		То̄сыс самвитын.

		 

		Ёмас пора ӯрим

		Воратасын на̄н, 

		Э̄твит холкве щирыл

		Хультсыт хо̄талан.

		 

		Хумус ла̄всын на̄н та

		Э̄лнаӈ - пēс порат.

		Ёмас хо̄тал ёхты, 

		Со̄рниӈ посэ ёт.

		Восыхнути посэ

		Ёмщакв постылӯв,

		На̄н ла̄вум ла̄тӈын

		Сымувт о̄ньщилӯв.

		 

		Ла̄щлакв нёвитылӯв

		Витэ овтнэ хольт.

		Э̄лаль потыртылӯв, 

		Э̄ргыл э̄ргилӯв.

		 

		Ащирмаӈ ма̄ ēрт

		Ма̄н о̄лнэ ма̄вт,

		Хо̄тал нэ̄глыс

		Ма̄н ма̄гсылув.

		 

		Ма̄нь ма̄хум,

		Ёмащакв о̄лэ̄н,

		На̄н лё̄ӈхтēн

		Э̄лаль посыӈ. 

		                                               

		 

		Пищма газетан 

		Т.Мерован 

		хасвес

 
