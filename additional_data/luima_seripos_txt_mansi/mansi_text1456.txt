
Яныг таквс э̄тпос 25 хо̄талэ̄т Ханты-Мансийск ӯст технолого-педагогический колледжит научно-практический конференция ва̄рыглавес. Потыр тот ща̄нь ла̄тыӈ урыл о̄лыс. Ты акван-хо̄нтхатыглап округ янытыл рӯпитан соссаӈ мир Ассамблея па̄лыл ва̄рыглавес.

	Ма̄хум са̄всыр ма̄ныл ёхталасыт. Округ янытыл то̄ва па̄влытныл ня̄врамыт ща̄нь ла̄тӈыл ханищтан ма̄хум о̄лсыт - Ха̄льӯс район, Белоярский, Советский, Сургутский ос мо̄т ма̄ныл ма̄хум ёхталасыт. Студентыг о̄лнэ ма̄ньлат хо̄тпат ос са̄всыр кӯ-щаит о̄лсыт. Акв про-фессор ойка Уигет Эндрю Москва ӯсныл ёхталас, тот тав государственный универ
	ситетт исторический факультетт ма̄ньлат ма̄хум ханищты. 

	О̄выл ла̄тыӈ депутатыг о̄лнэ ма̄ньщи нэ̄ Татьяна Степановна Гоголева ла̄выс. Тув ёхтум ма̄хум тав янытласанэ, э̄лы ма̄ныл ёхтум хо̄тпатн са̄в ёмас сы-мыӈ ла̄тыӈ ла̄выс. Тувыл о̄с депутатыг о̄лнэ ханты хум, Еремей Данилович Айпин, потыртас. Тав ла̄выс: «Ма̄н 

	пēс йис о̄лупсав, пēс порат о̄лум ва̄рмалянув, ща̄нь ла̄тӈанув та маныр, пуссын но̄х-во̄рмалтаӈкве э̄ри. Ла̄тӈув о̄луӈкв паты те, ма̄н са̄в э̄рнэ тэ̄ла ва̄руӈкве вēрмēв тах. Ка̄сыӈ хо̄тпа такви о̄лнэ ма̄тэ янытлытэ, ӯлы
	лытэ, ам о̄с ма̄н пēс йис ма̄в сака э̄руптылум. Ма̄н, округ Думат рӯпитан ма̄хум, са̄в э̄рнэ тэ̄ла ва̄рсӯв, са̄в э̄рнэ са̄ккон хассув. 

	То̄ва тэ̄лат э̄лаль молях ат лаквēгыт, ма̄н ул кос тахнувув, ань та̄н тэ̄лаг молях вос ēмтэ̄
	гыт. Тамле тэ̄лат палт сака са̄в ё̄р пинуӈкве э̄ри, мо̄т ма̄хум ёт са̄в рӯпитаӈкве э̄ри. Я̄тил ма̄хум, матъёмас тыг ёхтысы̄н, тыхо̄тал пуссын аквъёт рӯпитэ̄в, ла̄тӈанув тэ̄лаг вос ēмтэ̄гыт». 

	Образование Департамент кӯщай ва̄ӈын нэ̄ Лилия Владимировна Максимова, Ханты-Мансийск ӯст о̄лнэ технолого-педагогический колледж кӯщай нэ̄ Ольга Афанасьевна Бывалина, Ханты-Мансийск ӯст о̄лнэ соссаӈ мир 

	институт кӯщай нэ̄ Диана Васильевна Гера
	симова о̄с мо̄т са̄в ма̄-хум потыртасыт, док-ладыт ловиньтасыт. 

	Лилия Максимова ла̄выс: «Округув янытыл 6 со̄тыра арыгтем соссаӈ ня̄врам ханищтахты, 29 школатыт ща̄нь ла̄тыӈ ос соссаӈ мир культура 1 со̄ты
	ра16 са̄вит ня̄врам ханищты. Ня̄врамыт таима̄гыс ла̄тыӈ ха-нищтаӈкве ат таӈ-хēгыт, та̄н ань ща̄ня
	ныл-а̄щаныл ат ка̄-сащēгыт. Та̄н ла̄-вēгыт, манрыг таве ханищтаӈкве, щёровн мощēрт хотталь 

	со̄йми». 

	Ольга Бывалина ла̄выс: «Колледжит ань 320 соссаӈ хо̄тпа ханищтахты. Та̄н са̄всыр рӯпатан ханищтах-тэ̄гыт. А̄гит янгыщ 

	о̄выл классытт ня̄врам ханищтан хо̄тпаг ос садикт рӯпитан воспи
	тателиг ханищтах-тэ̄гыт. Ма̄н са̄лы ӯрнэ ос хӯл алыщлан рӯпатан 

	ханищтан урокыт 

	ва̄руӈкве номылма
	та̄лсӯв, ос тот ханищ-тахтуӈкве нэ̄мхотьют ат ка̄сащас. Тувыл ты номтув та хӯлислӯв. Соссаӈ ня̄врамытныл 7 хо̄тпа сака ёмащакв ханищтахтэ̄гыт, 125 хо̄тпа о̄с мӯсхал щирыл ханищтахтэ̄гыт, ёмас оценкат о̄нь
	щēгыт. Ка̄сыӈ студент та̄л палыт нё̄тмил ол-ныл ойтаве. Ма̄н туп э̄рнэ нэ̄пакыт ос словарит ат о̄ньщēв».

	Сургутский райо-нныл са̄лы ӯрнэ ханты хум ёхталас, Иосиф Иванович Сопочин. Тамле яныг конференциятын тав ва̄тихал во̄виньта̄лаве. Ка̄сыӈъēмт тав во̄р тэ̄ланыл, о̄лупсаныл урыл потырты. Ань 

	хум ла̄тыӈ о̄с ла̄выс: «Ам хус та̄л ювле хультум па̄сыл депутатыт ёт рӯпитаӈкве патсум. Ма̄н, во̄рт о̄лнэ ма̄хум, кӯщаитн сака ат нё̄тавēв. Та̄н та̄нти ма̄гсыланыл рӯпи
	тэ̄гыт, щēпаныл олныл тохрим ат а̄стэ̄гыт. Ня̄враманыл янмалтэ̄гыт, ма̄н йис та̄гыл о̄лнэ ма̄нанувт о̄лнэ колыт ос дачат ӯнттэ̄гыт. Са̄лыт ня̄влалэ̄гыт, во̄руй пилуптэ̄гыт. Ма̄нав о̄с пилата̄лым о̄ньщия-ныл. Кит колта̄глыг 

	о̄лнэ ма̄т ма̄-во̄й хо̄нт-вес. Нефтяникыт ань 

	тот ма̄ хилуӈкве таӈхēгыт. Я̄тил ма̄хум, таяныт ёмас ва̄рēн, ма̄навн нё̄тэ̄н. Ма̄н мощēртн витыг ты тотавēв. Ма̄нти ма̄н нэ̄матыр ва̄руӈкве ат вēрмēв, ма̄нтина̄нанув вуянтаӈкве ат вēрмēв. Та̄нанылн э̄рнэ нэ̄-пакытт хасхатэ̄в те, та юи-па̄лт ма̄н хотталь та со̄ймēв, ма̄в ос но̄х-о̄хтыртаве. Ма̄навн нё̄тнэ хо̄тпан такос свонитэ̄гум, турпка ат выгтэ. Тох та савалэ̄в».  

	Уигет Эндрю, Американыл о̄лнэ хум, тох ты потыртас: «Ка̄сыӈ ма̄т соссаӈ мирыт пуссын аквхурип та̄рвит 

	о̄ньщēгыт. Ам ань то̄ва мирыт урыл мощ потыртэ̄гум. 

	Мексикат 10 миллион соссаӈ хо̄тпа о̄лы, тот о̄лнэ мирныл ты 10% са̄вит. О̄лнэ ма̄нанылт та̄н 70  арыгтем уни
	верситет о̄ньщēгыт. Ща̄нь ла̄тӈаныл ханищтан ма̄гыс са̄всыр программат хансэ̄гыт. Ла̄тыӈ ханищтан учи-телит ма̄гыс о̄с са̄всыр я̄нас программат о̄нь-щēгыт, сыре-сыр кур-сыт ва̄рыглэ̄гыт.

	Новая Зеландия ма̄т маури нампа соссаӈ 

	мир о̄лы, тот о̄лнэ мирныл 15% са̄вит. Та̄н о̄с институтыт о̄ньщēгыт, та̄нти ла̄тӈаныл ханищтан ма̄гыс та̄нанылн ро̄внэ программат о̄с та̄нти хансэ̄гыт.  

	Австралият 700 со̄-тыра соссаӈ хо̄тпа о̄лы. Ка̄сыӈ та̄л 4 со̄тыра ма̄ньлат хо̄тпа ханищтахтуӈкве о̄выл-тахта̄лэ̄гыт. Ос туп 300 са̄виттем хо̄тпа ханищтахтан коланыл а̄стлыяныл. Яныг ӯст о̄луӈкве та̄нанылн та̄рвитыӈ, таима̄гыс то̄ват ханищтахтуӈкве та по̄йтэ̄гыт.

	Канадат эскимосыт 

	ос индейцыт о̄лэ̄гыт. Ка̄сыӈ община такви колледж о̄ньщи, ня̄враманыл та̄н та̄нти ханищтыяныл, пēс йис о̄лупсаныл урыл та̄нанылн потыртэ̄гыт. Пуссын аквъёт тот 20 колледж рӯпиты,  кӯ-щаиг ос учителиг та̄нти 

	соссаӈ ма̄хманыл рӯпитэ̄гыт. 1976 та̄лт 

	индейцыт универ
	ситет ӯнттысыт, тот ань 800 хо̄тпа ханищтахты. Мощ ётылнуве ос институт Права ӯнттысыт. 

	Аляскат ма̄т (США) 5 миллион хо̄тпа о̄лы, 25% са̄вит хо̄тпаныл юн та̄нти ла̄тӈанылт ат потыртэ̄гыт. О̄лнэ ма̄нанылт колледжит ӯнттысыт. То̄ва ня̄враманыл Гарвардский университетт ханищтахтэ̄гыт, тув са̄в олн ойтуӈкве э̄ри. Ня̄врамыт индейский общинат па̄лыл нё̄тавет. Тамле общинат а̄ти кос щёлыӈыт, ос ня̄враманыл ханищтан ма̄гыс олн та̄н та̄стлэ̄гыт. Тот о̄лнэ ня̄врамыт то̄ваныл ща̄нь ла̄тыӈ ат ва̄гыт, ёрувласаныл. Ос хунь ща̄няныл-а̄щаныл палт ёхталэ̄гыт, ща̄гтэ̄гыт, та̄нтина̄наныл индейцыг ловиньтыяныл». 

	Э̄лы хо̄н ма̄ныл ёхталам хумиюв тох та потыртас. Потыртаме сыс тав ищхӣпыӈ ут хосыт та ма̄хманэ пуссын суссылтасанэ, потре сака пӯмщиг о̄лыс. Тувыл ма̄хманувн маттем та китыглавес. Юи-о̄выл ла̄тӈе тамле о̄лыс: 

	«Ща̄нь ла̄тыӈ ханищтан урыл ма̄н са̄в потыртаӈкве вēрмēв, ос юн ат те потыртэ̄в, ня̄врамыт ла̄тыӈ ат те хӯлэ̄гыт, нэ̄мхотьютаныл по-тыртаӈкве ат ханьщувлы». 

	Ты конференциян ёхталам ма̄хум пуссын ка̄сащасыт, ань тамле хо̄нтхатыглап ва̄тихал ва̄рыглаӈкве э̄ри. Ла̄-тыӈ о̄лы те, ма̄ янытыл суйты те, мире о̄лы, хӯлы.

	 

	Светлана 

	Ромбандеева

	 
