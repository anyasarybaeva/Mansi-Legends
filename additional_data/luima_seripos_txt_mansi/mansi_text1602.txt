
Ювле хультум э̄тпос 27 хо̄талэ̄т Ханты-Мансийск ӯсув 65 та̄лэ то̄влыс. Ос нэ̄пакытт хансым о̄лы, щар о̄выл ма̄хум йис порат тыг о̄лмыгтаманыл па̄сныл ты та̄л 433 та̄лыг ēмты.

	1950 та̄л порат 

	РСФСР Верховный Совет Президиуме тамле ла̄тыӈ хансыс – Ханты-Мансийск па̄выл ӯсыг вос ва̄раве, Самарово па̄выл о̄с тув вос 

	хансаве.

	Та та̄лт Ханты-Мансийск ӯст 10 со̄тыратем хо̄тпа о̄лыс. Миркол рӯпитас, са̄т титнакпа о̄лнэ кол ӯнттувēсыт, милиция-кол, пувлынкол, пӯльница, ӯйхул пусмалтан кол, педагогический техникум, 

	рыбокомбинат ос лесозавод пуссын рӯпи-тасыт. 

	1993 та̄лт ӯсув округ столицаг ва̄рвес. Та па̄сыл ӯст са̄в кол ӯнттувес, пӯльница 

	са̄в. Мир о̄с акваг 

	са̄вми. Ань яныгса̄т  со̄тыра арыгтем 

	хо̄тпа тыт о̄лы. 

	Ювле хультум э̄тпос 30 хо̄талэ̄т ӯст ялпыӈ хо̄тал ва̄рыглавес. «Октябрь» нампа культура колт са̄всыр суссылтапыт щё̄пита̄лвēсыт. Ка̄сыӈ организация 

	я̄нас выставка ва̄-рыглас. Пēс хурит суссылтавēсыт. Тувыл 

	са̄в та̄л ос ёмащакв 

	рӯпитан ма̄хум яныт-лавēсыт. Та̄н пуссын мӯйлупсал ос грамота-нэ̄пакыл майвēсыт. 

	Э̄типа̄лаг мӯйлын 

	мир ма̄гыс спектакль о̄лыс, артист-ма̄хум 

	ёнгим са̄всыр та̄лытт о̄лум мир о̄лупсаныл суссылтасаныл. Тув олн ойтта̄л ялуӈкв ро̄выс. Таса̄вит мир тув та атхатыглас, ӯнлын ма̄ щар а̄тим о̄лыс. Тох ты ӯсув ялпыӈ хо̄талэ минас.

	 

	Валентина Васильева

	 
