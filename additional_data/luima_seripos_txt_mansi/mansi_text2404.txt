

	Ма̄нь таквс э̄тпос оймыгтан э̄лы-пал хо̄талт Ханты-Мансийск ӯст о̄лнэ «Торум Маа» музей кол намхо̄талэ янытлан хо̄тал о̄лыс. Ты та̄л тав ва̄т нупыл нё̄лоловхойплов та̄лэ товлыс.

	Ва̄т нупыл ат та̄лэ янытлам порат щар о̄выл щёс «Дары и 

	Дарители» нампа пӯмащ тэ̄ла ва̄рыглавес. Пӯмащаныл щирыл, ка̄сыӈ ка̄сащан хо̄тпа такви ка̄тыл ма̄щтыр-лам манос пēс та̄гыл о̄ньщум пормасэ та хо̄талт «Торум Маа» музейн мӯйлуптаӈкв вēрмыстэ. Ты та̄л тамле хо̄тал о̄с о̄лыс, «То̄рум Маа» музейн хо̄тпан 

	нупыл ат мӯйлупсал 

	тотвес. 

	Выставканыл пуснэ э̄лы-па̄лт музей кол тармыл кӯщаиг о̄лнэ нэ̄ Валентина Николаевна Кочетыгова потыртаӈкв во̄ввес. Тав ла̄выс: «Ам на̄нан 

	музей кол намхо̄та-лэ̄тыл янытлыянум. Тамле щир кол ма̄гсыл ва̄т нупыл нёлолов 

	та̄л - ты са̄в а̄ти. Ты 

	минам та̄ланув сыс ма̄н са̄в ёмас пӯмащ ва̄рыгласӯв. Мо̄лты ма̄н щар яныг э̄рнэ нак ва̄рыгласӯв – 

	Ӯй йӣквсӯв. Ам номсэ̄гум, тав щар 

	ма̄к соссаӈ ма̄хмытын э̄рнэ ва̄рмалиг ты 

	о̄лы». 

	Валентина Кочетыгова потыртан ма̄ныл а̄стуме э̄лы-па̄лт 

	Зоя Никифоровна 

	Лозямова, Тимофей Алексеевич Молданов ос Евдокия Андреевна Нёмысова та̄н аквписыг нё̄тнэ̄ныл ма̄гсыл пӯмащипа ла̄тӈын 

	пищмал мӯйлуптасанэ. 

	Тувыл музей колт 

	рӯпитан хум Вячеслав 

	Юрьевич Кондин 

	мӯйлупса щё̄питас. Мӯйлупсатэ рущ 

	ла̄тӈыл: «Изготовление традиционного охотничьего костюма и некоторых элементов охотничьего снаряжения северных манси» намтым о̄лыс. 

	Вячеслав Кондин ва̄рим суссылтапе 

	урыл э̄лаль тох 

	потыртас: «Ва̄рум пормасанум а̄ти 

	амтемт ва̄рсанум. Ма̄н акван-нё̄тхатым колта̄глыӈыщ пуссын ма̄щтырласанӯв. Ань 

	ты а̄стлам тэ̄лав титыт проектыг о̄лы. Са̄р проектув иӈ 2012 

	та̄лт а̄стлыслӯв. 

	То̄нт ма̄н янгӯй 

	котыӈ ёсаг, во̄раян ма̄нь сунсов ос пēс 

	щирыл ва̄рим ё̄вт 

	ва̄рсӯв. Ма̄щтырыг 

	о̄лнэ хо̄тпат потырта
	маныл щирыл пуссын нэ̄пакн ёмщак
	вег хассум ос ва̄рум пормасаныл по̄слы
	санум. Ань ва̄глум, 

	маныр порат ос 

	хумус пормас ва̄раве 

	ман щё̄питаве. 

	Титыт проектув ма̄н мо̄лты о̄вылтаслӯв. О̄влэ̄т са̄р а̄ньтсупыт, 

	са̄р нёлнэ а̄нысупыт ос са̄р хартнэ турупка ва̄рсӯв. Пēс порат 

	кос хум, кос нэ̄ хо̄тпа 

	са̄р та̄л о̄луӈкв ат 

	вēрмысыт. 

	Тувыл пēс ма̄хум хӯнтхӯрыг пēнтсыл

	о̄ньщум хӯнтуп ам ва̄рыслум. Хӯнтупум 

	ёмщаквēг а̄ртмыс. Ань тамле хӯнтупыт Свердловск ӯс нупыл о̄лнэ ма̄ньщитн о̄ньщавет. Хунь са̄всыр то̄рыӈ хӯнтхӯргыт иӈ ат о̄лсыт, та пēс 

	хӯнтуп ма̄к хо̄йхатнэ пормасыг о̄лыс. 

	Хӯнтуп коныпал 

	иӈ сыспа̄йпыт ёт-тотыглавēсыт. Сыспа̄й
	пыт то̄ва па̄влыӈ 

	ма̄т во̄рн тотыглым 

	ань тыг мус иӈ 

	о̄ньщавет. 

	Пēс порат во̄раян хо̄тпат хо̄тал сыс са̄в вēрыста ё̄мсыт, та̄н нё̄тмил ва̄рнэ 

	ё̄мнэ сув о̄щсыт. 

	Ты суваныл а̄ти нас 

	тэ̄ла та̄л йӣвыг о̄лыс. Тав аквпалъēрēт 

	ма̄нтыг ва̄рим о̄лыс. 

	Ня̄лит ӯнттын порат ма̄нтыӈ о̄влэ тӯйт 

	хилувъян ма̄нтыг о̄щвес». 

	Вячеслав Юрьевич во̄раян ма̄т о̄щнэ пормасыт урыл потре юи-па̄лт йильпи проектэ урыл э̄лаль 

	потыртас. Тав ла̄выс: «Пēс порат во̄раян хо̄тпат во̄рн марумнув маснут ёт ат вуйласыт. Та̄нанылн кӯпнит, алпин ёмщаквег ро̄внэ маснут э̄рыс. Ла̄глын ёмщаквēг хопиӈ ня̄раг ро̄всы̄г. Янгӯй котыл ю̄нтым хопиӈ ня̄ра 

	та̄ра ат ёсвес, кӯпни
	тыг ос сака рēгыӈыг о̄лыс. 

	Алпин ос нуил 

	ю̄нтым лӯс масыгласыт. Лӯс во̄раян порат ос ёмас кӯпнит 

	маснутыг о̄лы. Ё̄мнэ 

	хо̄тпа тавēнтыл 

	ат рēгтыглаве. Э̄рнэ пормас пинумтан са̄в щēп о̄ньщи. 

	Ань таве масым мо̄рсыӈ во̄раяӈ ма̄хум во̄раēгыт. То̄ват ань 

	ты мус аты ва̄ганыл, 

	лӯс нампа ты манырсыр

	тамле маснут». 

	Вячеслав Кондин суссылтапе пӯмащ о̄лыс. 

	Мӯйлын хо̄тпат ос 

	ка̄сащан ма̄хум пӯмащ 

	ма̄гсыл тув ялуӈкв вēрмēгыт. Тот ты пормасытыл ёмщаквēг суссылтавēн, пӯмща-лахтын тэ̄лан урыл потыртавēн.

	Александр 

	ВЬЮТКИН
