
Саранпа̄вылт о̄лнэ са̄лы ӯрнэ совхозт нила пирката рӯпиты, хӯрумхуйплов со̄тыра арыгтем са̄лы о̄ньщēгыт. Совхоз кӯщаиг Анатолий Прокопьевич Валей тав о̄лы. Са̄лы ӯрнэ ма̄хманыл Ханты-Мансийск ӯсн касуӈкве ка̄сыӈ та̄л ёхталэ̄гыт, ты ялпыӈ хо̄тал та̄нанылн сака мӯсты.
Анатолий Прокопьевич такви урēт тох потыртас: «Ам ё̄рнколт яныгмасум. Омам Анастасия Николаевна, а̄тям Прокопий Петрович. Тэ̄н о̄лмēн палыт са̄лы ӯрим яласасы̄г, а̄тям акваг пиркатирыг о̄лыс. Лов ня̄врам о̄щсы̄г. Ма̄н пуссын Нё̄рт самын патсӯв, тот яныгмасӯв. Ань тыг, Ханты-Мансийск ӯсн, тотум ё̄рнколув омагум-а̄тягум тэ̄н ва̄рыстэ̄н, ам тот ты самын патсум, яныгмасум. Мощēртн хо̄тпан нупыл ат та̄лум то̄влы, пенсиян минэ̄гум, ӯщлахтуӈкве  о̄с  э̄ри». 
Хурит Анатолий Прокопьевич Валей ос Анатолий Васильевич Вадичупов по̄слым о̄лэ̄г.
