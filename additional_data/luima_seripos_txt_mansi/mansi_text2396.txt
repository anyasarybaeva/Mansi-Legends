
Ты хурит Наталья Анадеева Саша пыгрище ёт по̄слым 
о̄лэ̄г. Нэ̄ са̄в та̄л «Новости 
Югры» нампа газетат рӯпиты. О̄влэ̄т тав хурит по̄слас, ань 
соссаӈ ма̄хум урыл потрыт ос ля̄ххалыт рущ ла̄тӈыл хансы. 
Такви тав Ха̄льӯс район 
Ягрим па̄вылныл о̄лы. 
Ща̄няге-а̄щаге сас ма̄ньщи 
хо̄тпаг. А̄тятэ 2013 та̄лт а̄тимыг ēмтыс. Оматэ ань Ягрим па̄вылт о̄лы. Та па̄вылт Наталья самын патыс, тот яныгмас. Ханты-Мансийск ӯсн хунь ёхтыс, газетат рӯпитаӈкве 
патыс. Тувыл Югорский 
университетт заочный щирыл ля̄ххал тотнэ хо̄тпаг ха-нищтахтас. 
Ань тав Саша ня̄врамакве янмалтытэ. Пыг-рищакве таве омаг ла̄витэ ос 
таве сака э̄руптытэ. Ты та̄л 
«Торум Маа» нампа музейт а̄гирищит-пыгрищит ма̄гсыл ялпыӈ хо̄тал ва̄рыглавес, 
ка̄сыӈ ня̄врам тот э̄ргуӈкве, йӣквуӈкве манос стихыт ловиньтаӈкве вēрмыс. Тот 
пыгрищакве Юван Шесталов хансум стихе сака ёмащакв 
ловиньтастэ. 
Ты э̄тпост ща̄нит янытлан хо̄тал о̄лыс. Ам Наталья ты ялпыӈ хо̄талыл янытлылум. 
Пус ка̄т, пус ла̄гыл тавēн 
ла̄вēгум!
Людмила 
Алгадьева
