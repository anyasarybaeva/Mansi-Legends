

	Округ кӯщай Наталья Комарова Нягань ӯст о̄лнэ ма̄хум янытласанэ, ты ӯс 30 та̄лэ то̄влыс. Тув са̄в мир ёхталас, почётный хо̄тпа нам о̄щнэ ма̄хум, тот хосат та̄гыл о̄лнэ яныгхо̄тпат ос ляпат о̄лнэ ма̄нь па̄влытныл ма̄хум ёхталасыт. 

	Наталья Комарова ла̄выс: «Нягань ӯст о̄лнэ ма̄хум, на̄н пуссын аквъёт юртыӈыщ рӯпитэгы̄н, акв яныг колта̄гыл хольт о̄лэгы̄н, таима̄гыс ӯсын ань тамле янгыг, нё̄тнэ̄г та ēмтыс. На̄н колта̄глынт са̄в ёмас а̄ги-пыг яныгмас. Югра ма̄в ос Россияв ма̄гыс ма̄к э̄рнэ то̄ва тэ̄лат на̄н ӯсынт ва̄равет. Тыт рēг тотнэ акв яныг станция капай ӯнттувес, йильпи щирыл ва̄рим о̄лы. Ма̄н ма̄вт тамле станция воссыг нэ̄мхо̄т а̄тим, ма̄ янытыл о̄с туп мо̄рсыӈ ма̄т о̄лы. Ты та̄л Няганский ГРЭС хӯрмит энергоблоке ӯнттувес, ань рӯпиты».

	Ты ӯс урыл потыр акван-атнэ ма̄хум ос ӯст са̄в та̄л о̄лнэ яныгхо̄тпат ла̄внэ̄ныл щирыл, Ня̄гань ӯс яныг ӯсыг ēмтме коныпал, тав Советский Союз янытыл ма̄к молях яныгман ӯсыг о̄лы. Ты урыл округ кӯщаюв ща̄гтым потыртас.

	Тувыл Наталья Комарова ма̄ньлат хо̄тпатн са̄в ёмас, сымыӈ ла̄тыӈ ла̄выс: «Я̄тил ма̄ньлат ма̄хум, на̄н о̄с яныг хо̄тпанын хольт рӯпитэ̄н, са̄в э̄рнэ тэ̄ла ва̄рēн, та̄нанылн нё̄тэ̄н. Э̄лаль ма̄н пуссын акван-нё̄тхатым рӯпитаӈкве патэ̄в». Ты юи-па̄лт тав то̄ва хо̄тпат ма̄глын тагатан государственный ос окружной по̄сытыл мисанэ. 

	Округ кӯщай 

	пресс-службаныл тēтым ля̄ххалыг 

	ма̄ньщи ла̄тӈыг 

	С. ромбандееван

	толмащлавесы̄г
