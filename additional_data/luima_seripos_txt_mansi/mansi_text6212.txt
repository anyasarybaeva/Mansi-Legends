
О̄йттур э̄тпос нё­ло­лов щислат Россия президентув Владимир Путин мирн нё̄тнэ хо̄т­патн ос некоммерче­ский органи­зацият рӯ­пи­тан ма̄хумн ты касыл урыл потыртас. Тувыл прези­дентский олн-нё̄тмил винэ ма̄гыс юи-о̄выл заявкат о̄йттур э̄т­пос атхуйплов щислат пирмайтавēсыт. Ань ты касылын 2 млрд солко̄ви та̄стувес.  
Таса̄вит олн Россия Президентув тав о̄щнэ фондэ̄ныл та̄стувес ос та̄н пуссын корона­вирус а̄гм ёт воритотнэ тэ̄ла ма̄гсыл некоммер­ческий организациян (НКО) мивет тах. 
Ань 83 са̄всыр регио­нытыл 3 со̄тыра 868 проектыт хасвēсыт ос кēтвēсыт. Тыгыл 555 организацият о̄выл щёс нэ̄паканыл щё̄питасыт ос тув кēтсаныл.
Уральский федераль­ный округ па̄лыл Ханты-Мансийский автоном­ный округув тув кēтым заявкат щирыл хӯрмит местат о̄лы. Юграт о̄лнэ НКО па̄лыл 68 проектыт хасвēсыт. Китыт местат Челябинский область о̄лы, та̄н 72 проектыт щё̄питасыт. Ос Сверд­лов­ский область­ныл 93 заявка мисыт. 
Хӯрум са̄всыр номи­нацият халт «Мирн рӯпатат ва̄рнэ, мирн нё̄тнэ ос э̄лумхо̄лас тэ̄­ланэ тармыл уральтан» нампа номинациян 1 со̄тыра 639 заявкат ёх­тысыт. Тувыл «Э̄лум­хо̄лас пуста̄гыл вос о̄лыс ос о̄лупсатэ уральтан нак» намаим тэ̄латн 1 со̄­тыра 213 заявка кēт­вес. «Ща̄нит ос а̄щит, щēмьят ӯргалан ма̄гыс» 1 со̄тыра 16 заявкат ловиньтавēсыт. 
Ты касылын кēтым нэ̄пакыт во̄ртур э̄тпос юи-о̄выл хо̄тал мус сун­савет ос но̄х-патум хо̄т­пат ла̄вавет тах. Тувыл сӯкыр э̄тпос о̄выл щисла­ныл та̄н проектаныл тэ̄­лаг ва̄руӈкве патыяныл. 
Тамара МЕРОВА
