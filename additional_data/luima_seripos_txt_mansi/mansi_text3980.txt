
Ня̄врам ма̄нь та̄гыл са̄кпакыг о̄луӈкв ха̄нищтаве – матыр-а̄ти пувиньтаӈкв, ща̄нь-а̄щ ла̄тыӈ хӯнтлаӈкв, нё̄туӈкв ма̄нь та̄гыл ла̄вавет.
Акв тамле пēс потыр о̄лы, ня̄нь урыл. Ты потыр ня̄врамытн потыртан ма̄гыс о̄лы — ня̄нь мори ул вус то̄пыгтэ̄гыт. Пасан ва̄тат ня̄ньсакв сулигтаӈкв ат ро̄ви. Тэ̄нэ ма̄ныл а̄стэ̄гын – пасан по̄х та̄ра хот-хосыглатуӈкв э̄ри. Колкант ня̄ньсаквыт ул вос повара̄лэ̄гыт.
Пēс ма̄хум ла̄вēгыт, э̄рттум, нимсарэ̄ква ня̄ньсакв То̄румн но̄х-тотытэ. Но̄х-миннэ̄тэ сыс ня̄ньсакве пус ня̄нь-па̄лыг ēмты. Но̄х-ёхты, То̄рум-А̄щ нупыл ла̄ви:
— Ёлын о̄лнутанын такем щёлыӈыг ēмтмыт – пус ня̄нь-па̄лыл па̄хвтхатэ̄гыт, нусаг ла̄вēн!
Таима̄гыс нусаг ул вус патуӈкв – акваг э̄ри ню̄всаӈкв, рӯпитаӈкв, сыстамыг, са̄кпакыг о̄луӈкв э̄ри.
Ня̄нь мори ат таги па̄хвтуӈкв.
О̄выл хурит Настя Бахтиярова по̄слым о̄лы, тав Кēрасколыӈъя па̄вылт а̄канянэ̄тыл ёнгасы. Китыт хурит тав ща̄не Елизавета Павловна Бахтиярова.
