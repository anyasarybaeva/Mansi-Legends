

	Ханты-Мансийск ӯст «Улыбка» нампа ма̄нь ня̄врамыт садик кол о̄лы. Ты э̄тпос 11 хо̄талэ̄т Ханты-Мансийский технолого-педагогический колледж музыкальный отделеният ханищтахтын ня̄врамыт тув ялсыт. Та̄н ма̄нь ня̄врамыт ма̄гыс ханты ос ма̄ньщи мирыг урыл акв пӯмыщ ёнгил щё̄питыгласыт. 

	О̄влэ̄т ня̄врамыт па-щалахтуӈкв ханищта-вēсыт, та̄н пуссын ханты ла̄тӈыл «Вуща» ла̄тыӈ ла̄всыт, ма̄ньщи щирыл тыи – паща. Тувыл та̄н «Со̄выркве» э̄рыг э̄ргын порат йӣкващласыт. Колледжит ханищтахтын а̄гит ты э̄рыг э̄ргысыт ос ня̄врамыт 

	та сыс йӣквсыт. 

	Ма̄ньщи са̄ӈквылта-пыл суссылтавēсыт ос титыглавēсыт – са̄ӈк-вылтап маныр нупыл 

	хартаве, манырсыр 

	йӣвыл ёргаве.  Ня̄врамыт ювле ла̄всыт – тав ха̄п 

	хурипа, хо̄вт йӣвныл 

	ва̄раве. Тувыл тит а̄ги
	рищиг ос Юра Хозумов 

	та̄н ма̄гсыланыл са̄ӈк-вылтасыт. 

	Тув ёхталам колледж а̄гит пуссын соссаӈ ма̄хум маснутыл масхатым о̄лсыт. Ня̄врамыт маттем та пӯмщалахтасыт, турло̄псыт ос пальсакыт ка̄тыл новсаныл. То̄ва ма̄нь а̄гирищаквет та̄нанылн ла̄всыт, та̄н юн сак о̄ньщēгыт, та̄нти сак-ква̄лыг хартуӈкв 

	о̄с вēрмēгыт. 

	Мо̄тыт э̄тпост аквты садикн студентыт о̄с тах ялэ̄гыт. Ос матыр мо̄т пӯмащ тах щё̄питэ̄гыт ос ня̄врамытн суссылтыяныл.

	Валентина 

	Васильева
