
Коронавирус нампа хащта̄л а̄гмыл ӯргалахтын ма̄гсыл лēккаранув ищхӣпыӈ ма̄т ля̄ххал хассыт ос нэ̄пак-ло̄мт ва̄рсыт, тав тох намаясаныл – «Дневник самонаблюдения за состоянием здоровья». Ань ка̄сыӈ хо̄тпа таве тыт хо̄нтуӈкве вēрмитэ: ССЫЛКА
Илттыг матыр ēмтнэ порат свонитан ма̄гыс тот телефоныт хансым о̄лэ̄гыт:
8-800-200-01-12 –РФ ма̄в янытыл 
8-800-301-68-88 – Югра ма̄в янытыл 
8-800-350-41-86 – Югра ма̄в янытыл Рос­потребнадзор 
8-800-100-86-03 – округ мир пусмалтан Департамент
8-800-200-34-11 – яныгпа̄ла хо̄тпатын нё̄тнэ ма̄хум (та̄н ОНФ па̄лыл нё̄тэ̄гыт)
8-800-100-05-30 – социальный страхова­ние Фонд
8-800-101-12-00 – ты телефон хосыт я̄рмум ва̄рмалин урыл по­тыр­таӈкве вēрмегы̄н 
112    – ты телефон хосыт пуссын службат молях во̄вуӈкве ро̄ви
03 (103) – ма̄шинал яласан лēккарыт
02 (102) – ва̄ӈнаныл по̄сыӈ кӯщаит (полиция)
Ка̄сыӈ а̄лпыл алпин уральтаӈкве э̄ри, ты кастыл градусник ха­нылпаттан нарумтэ̄н ос ртуть о̄щнэ ут ловман­тем кӯм тот о̄ньщуӈкве э̄ри, электронный ут ос тит-хӯрум кӯм пувелы̄н. Алпин уральтан э̄лы-па̄лт э̄ри роттыг о̄луӈ­кве, матыр та̄рвитыӈ рӯ­пата те ва̄рсын манос ловтхатуӈкве те ялсын, мощ ӯщлахтэ̄н, нас ӯн­лахо̄лэ̄н, та юи-па̄лт ущ ро̄ви градусник ханыл­паттан пинуӈкве. 
Я̄тил миркве, тӣврынт матыр лю̄ль те суйты, ул ӯрхатэ̄н, та̄ра лēккар палт манос ты хансым телефоныт хосыт свони­тэ̄н, лēккарытын потыр­тэ̄н, э̄лаль маныр ва̄­руӈкве та̄н тах ла̄вēгыт. На̄нтина̄н ӯргалэ̄н, ань ты накт са̄выӈпа̄лэ юн ӯнлахо̄лэ̄н, са̄в мир ё̄мыгтан ма̄н ул минэ̄н, туп ла̄пкан ялан­таӈкве ро̄ви. 
Ля̄ххал ма̄ньщи ла̄тӈыл Галина КОНДИНА хансыстэ 
