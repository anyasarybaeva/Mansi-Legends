
Ханты-Мансийск ӯст та̄л оигпан порат Лосева паркыт яныг тӯйт щупатныл са̄всыр пӯмыщ хурит ва̄равет. Хотты организацият рӯпитан ма̄хум акван-нё̄тхатым матхурип хури ва̄рēгыт, са̄всыр оспа о̄льпыл сартыяныл, маснутыл мастыяныл. 
Йильпи та̄л хармис та̄лыг паты, таима̄гыс са̄в хурит мис хурил ва̄римат. Акв нё̄тнэ ос пӯмыщ хури тот ва̄рапима, ты ё̄рнкол, са̄лыкве ос мольщаӈыл масхатам ня̄врам. Ту хури янытэ̄т ма̄ньщи хорамыл по̄слыма, та­тем нё̄тнэг, татем ёма­сыг ва̄рим.
Тӯйтныл хурит ва̄­рим ма̄хум халанылт касэ̄гыт, пуссын хунь хурит а̄стлавет, та кас­тыл атым комиссия ё̄мыг­тэ̄гыт, сунсыглах­тэ̄гыт, пēриēгыт. Тувыл но̄х-патум органи­за­цият янытлан нэ̄пакыл мивет ос мӯйлупсал мӯй­луптавет. 
Галина КОНДИНА
