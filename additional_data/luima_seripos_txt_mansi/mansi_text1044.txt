
Урай ӯст ам ка̄ркам, потрыӈ ма̄ньщи нэ̄ ёт ва̄йхатыгласум. Тав наме Тамара Ивановна Голованова, такви а̄ги о̄парище наме щирыл Тайлакова.Тамара Ивановна 

	щащēкватэ, о̄патэ пēс та̄гыл Тап нампа ма̄нь па̄вылт о̄лсы̄г. Та па̄вланыл Конда ос Тап я̄г акван-патнэ ма̄т о̄лыс. Конда я̄ ва̄та хосыт о̄лнэ пēс па̄влыт пуссын 

	акв я̄ ва̄та хосыт ӯн
	лэ̄гыт, туп Тап па̄вла-ныл тапал ва̄тат о̄лыс. 

	Тамара Ивановна 1952 та̄лт та̄л котиль э̄тпост Тап па̄вылт самын патыс. А̄тятэ наме Иван Александрович о̄лыс. Колхозаныл яныг о̄лме порат тув палыт ӯйхул тэ̄нэ кастыл пум ва̄рнэ, хӯл алыщлан хумыг рӯпитас. Тэ̄лы на̄йив са̄грыс ос во̄раяс. 

	Оматэ наме Дарья Васильевна, тав ос мис 

	поснэ нэ̄г рӯпитас. 

	О̄патэ наме Александр, яныг хо̄нт порат тав Ленинград, ань Санкт-Петербург ӯс, по̄хат порслувес. Щащēкватэ̄н похоронка нампа нэ̄пакыл атпыл тотыглавес. Война юи-па̄лт рӯтананыл юи-о̄выл пищмат ёхталан ма̄н са̄в пищма тēтыгла̄лсыт. Тувыл ювле пищмал ёхталавēсыт, тот хансым о̄лыс: «Александр Георгиевич хо̄т порслувес, ат ва̄ве, тав наме нэ̄мхо̄т а̄тим. Э̄рыӈ ма̄н ётув хо̄нтлан ма̄хум 

	палт минас». 

	Тамара Ивановна мощ ётылнуве та̄ра-паттыстэ. Хо̄нт а̄стын юи-па̄лт са̄в мир тамле хурип пищмал ёхтыглавēсыт. Опатэ Александр Георгиевич войнан минам порат щащēкватэ Наталья Семёновна ат ма̄нь ня̄враманэ ёт хультыс. Халанылт тит а̄ги, хӯрум пыг яныгмасыт. Ня̄враманэ тыттын ма̄гсыл Наталья 

	Семёновна са̄в рӯпитас. Пыганэ мощ яныгнувēг ēмтманыл юи-па̄лт 

	ущ кӯстырнувēг о̄луӈкв 

	патыс. 

	Тамара а̄тятэ̄н по-тырта̄лвес, хумус тав оматэ хӯл пувим, на̄йив са̄грим ос пум ва̄рим э̄тэ-хо̄талэ рӯпитас. Юв мощщаквен ёхталы, ня̄враманэ тыттыянэ, тувыл рӯпитаӈкв о̄с та мины. Щащēкватэ тав о̄с ёмщакв номитэ, тох ла̄выс: «Са̄в рӯпитаме ма̄гсыл тав такви та̄ланэ̄н ат сусхатас. Тав матумнувēг о̄лыс». 

	Тамара Ивановна самын патум Тап па̄влэ̄т нила класс мус ханищтахтас. Тувыл Леуши па̄вылн интернатын э̄лаль ханищтахтуӈкв тēтвес. Каникулытт ӯщлахтын хо̄талыт порат а̄тятэ̄н аквписыг юв тотыглавес. Леуши па̄вылт иӈ нила та̄л ханищтахтас. Нёлолов класс а̄стламе юи-па̄лт Ханты-Мансийск ӯсн ня̄врамыт ханищтан 

	нэ̄г ханищтахтуӈкв минас. Та юи-па̄лт Тобольский институтн

	«Физико-математический» факультетн ханищтахтуӈкв минас. Тот хӯрмит курс 

	а̄стламе юи-па̄лт о̄йка
	ӈыг ēмтыс. Тувыл та̄ра Урай ӯсн ювле та ва̄нтлыс. 

	Ань о̄лнэ ӯсн ёхтуме порат о̄влэ̄т тав ат та̄л ня̄врамыт ханищтас. Тувыл садик колн воспитателиг патхатас. Тот тав пенсиян миннэ̄тэ мус рӯпитас. Ань тав ла̄выс: «Урай ӯс о̄лнэ то̄ва ма̄хум ёт ма̄ньта̄гыл ва̄йхатэ̄гум. Хунь хо̄т ка̄салавем, ханьщавем, аквписыг пащалах
	тэ̄гыт. Та̄н ла̄вум акв «Паща» ла̄тӈыл, ам сымум аквтупмат та ка̄мнями». 

	Тэ̄н о̄йкатэ̄нтыл тит пыг янмалтасы̄г. Пыгаге сас щēмьяӈыг, Урай ӯст о̄лэ̄г, омагēн-а̄тягēн акваг нё̄тэ̄г. Тамара 

	Ивановна щащēкватэ о̄лме порат ма̄ньщи ла̄тӈув потыртантем торгамтастэ кос. Та па̄сныл хосаг ēмтыс, ла̄тӈув хот-ёрувластэ. Пенсиян ква̄лме юи-па̄лт нас тох ат о̄лы. Яныгпа̄лаг о̄лнэ ма̄нь
	щи хо̄тпат ёт ка̄сыӈ

	са̄тыт хо̄талт акван-атхатыглэ̄гыт. Та̄н ак
	ван-атхатыглан ва̄рмаляныл «Возрож
	дениег» намаясаныл.

	Та̄н тот а̄канит ю̄н-тэ̄гыт, сакныл ма̄нь-щи хорам хартуӈкв ханищтахтэ̄гыт, ма̄ньщи ла̄тыӈ ханищтэ̄гыт ос ма̄ньщи э̄ргыт э̄ргēгыт.  

	Урай ӯст о̄лнэ ёмас колта̄глыт са̄в со̄т вос о̄ньщēгыт, ня̄враманыл пуста̄гыл вос о̄лэ̄гыт! Та̄нти На̄й-О̄транылн вос ӯргалавет! 

	 

	 

	Александр 

	анямов
