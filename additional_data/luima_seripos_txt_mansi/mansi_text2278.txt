

	Ты э̄тпос хӯрмит щислат Ханты-Мансийскат о̄лнэ ма̄хум нэ̄пак ловиньтан колт стихыт хаснэ хо̄тпат ёт акван-хо̄нтхатыгласыт.

	Литература та̄л кастыл тамле тэ̄лат Югра янытыл са̄в ма̄т ва̄рыглавет. Ты э̄лы-па̄л хо̄талыт та̄н Советский  ӯсн ялсыт, тыгыл э̄лаль Сургут нупыл ялэ̄гыт. Ос ань 

	яласан ва̄рмаляныл та̄н таквсы пораг ла̄-вияныл. Мӯй ма̄хум э̄лы-па̄лт Владимир Волковец,Советский ӯсныл ёхталам хум, ос Ханты-Мансийскат о̄лнэ Любовь Миляева, Вадим Орлов, 

	Светлана Динисламова ос Павел Черкашин та̄нки стиханыл ловиньтасаныл. Та̄н 

	пуссын таквсы пора стиханылт янытласыт. Ты порат хумле са̄йтыл та̄н о̄лсыт, манос ма̄хум ёт маныр накыт ēмталэ̄гыт, таит са̄всыр щирыл мо̄т-мо̄т ла̄тӈыл та̄н хассаныл. Владимир Волковец акв ма̄нь пӯмыщ потыр ловиньтастэ. Вадим Орлов гитарал са̄ӈквылтас ос э̄ргыт э̄ргыс, Светлана Динисламова ма̄ньщи ла̄тӈыл стиханэ ло
	виньтасанэ, Любовь Миляева ос Павел Черкашин рущ ма̄хум янытлан о̄вылтыт мощ потыртасы̄г. 

	Та̄н акван ат потыртахтыгласыт кос, ос ка̄сыӈ писатель са̄т стихыт щё̄питам ос таит ловиньтасанэ. Тувыл стихыт хӯнтлам ма̄хум та̄наныл са̄всыр ва̄рмалит о̄вылтыт китыгласаныл. Акв  китыглахтын ла̄тыӈ юи-па̄лт та̄н та щирыл ювле ла̄всыт: «Писателиг ēмтнэ хо̄тпаг о̄луӈкве ма̄н ат номсы-сӯв. Та щирыл та о̄лыглы, ань ка̄сыӈ хо̄тпа такви мо̄т рӯпата ва̄ри, ос ты халт номсахтым матыр потрыт манос стихыт та хансы». Нэ̄пак ловиньтан колт са̄в ма̄ньлат а̄гит-пыгыт ань атхатыгласыт, та̄наныл тамле потрыт хӯнтлуӈкве пӯмщиг о̄лыс.

	Тамара 

	саквъяныл
