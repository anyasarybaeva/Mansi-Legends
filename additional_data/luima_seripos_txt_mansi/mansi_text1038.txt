
Ня̄врамыт ӯргалан щирыл округ янытыл рӯпитан нэ̄ Татьяна Дмитриевна Моховикова ос ма̄н ма̄вт о̄лнэ савалап ня̄врамыт тэ̄ланыл палт кӯщаиг о̄лнэ нэ̄ Елена Владимировна Немчинова ля̄ххал тотнэ ма̄хум э̄лы-па̄лт ня̄врамыт о̄лупсаныл урыл потыртасы̄г.Тэ̄н ла̄внэтэ̄н щирыл, ювле хультум та̄л сыс 700 арыгтем ня̄врам ос яныгхо̄тпат нё̄тмил киссыт, янгыщ ань о̄лнэ кол урыл китыглахтасыт.

	Т.Д. Моховикова тох ты потыртас: «То̄ва ӯсытт манос районытт рӯпитан кӯщаит тэ̄ланыл ёмащакв ат ва̄рияныл. Савалап ня̄врамыт нё̄тмил рēтыл та̄н палтаныл такос ялантэ̄гыт, ат иӈ хӯнтлавет, пуӈканыл ёл-та̄ртым кон та минэ̄гыт. А̄гмыӈ-мосыӈ ня̄врам о̄щнэ колта̄гыл о̄с сака са̄в, та̄н о̄с нё̄тмил такос во̄вēгыт, нэ̄мхотьютн атпыл хӯлавет. Ма̄н ка̄сыӈ тэ̄ла уральтылӯв, пуссын нё̄тыянӯв. Ос хунь ла̄тӈанув акван ат ёхтэ̄гыт, сутытахтэ̄в. 

	Ань ты ва̄рнэ рӯпатав хосыт мо̄лты порат Сургутский ос Нефтеюганский районыгт нила колта̄гыл о̄лнэ колыл майвēсыт. Ка̄сыӈе а̄гмыӈ-мосыӈ ня̄врам о̄ньщи, кӯщаит та̄нанылн нё̄туӈкве щар ат тахсыт. Округув янытыл кӯщаит хӯрум ӯст щар ма̄к ёмащакв рӯпитэ̄гыт  – Ханты-Ман
	сийск, Нягань ос Мегион. Мо̄т ма̄т о̄лнэ хо̄тпат тай э̄лаль нас пувтыянӯв, молямтыянӯв, ань ка̄-сыӈ ня̄врамн вос нё̄тэ̄-гыт, пуссын о̄лнэ колыл 

	вос мивет. 

	Округувт о̄лупса ань сака ёмас, ня̄врамыт са̄всыр нё̄тмилыл ва̄-равет, садикыт ос школат ӯнттавет. Таима̄гыс тыт ань са̄в ня̄врам самын паты. Ювле хультум та̄лт 27 со̄тыра 876 ня̄врам самын патыс. 

	Савалап ня̄врамыт халт 95,7% са̄вит колта̄глытн о̄луӈкве вуйвēсыт, ня̄врам о̄щнэ колт мощща ня̄врам хультыс. Ма̄н рӯпатавт ма̄к таи, ань ня̄врам такви ща̄няге-а̄щаге ёт вос о̄лы. Мо̄лты та̄л 200 са̄вит хо̄тпа та̄нти ня̄врама-ныл ювле майвēсыт. Тувыл ка̄сыӈ тамле 

	колта̄гыл ма̄н акваг уральтылӯв, нё̄тылӯв». 

	Я̄ӈк на̄тнэ э̄тпос 15 хо̄талэ – колта̄гыл ялпыӈ хо̄талыг о̄лыс. Ты хо̄талт ма̄ янытыл о̄лнэ мир пуссын мӯйлэ̄гыт, ка̄сыӈ колта̄гыл янытлаве. Татьяна Дмитриевна ос Елена Владимировна округт о̄лнэ ма̄хум пуссын ты хо̄талыл янытласанэ̄н, са̄в ёмас сымыӈ ла̄тыӈ ла̄всы̄г. 

	Светлана 

	ХОЗУМОВА

	 
