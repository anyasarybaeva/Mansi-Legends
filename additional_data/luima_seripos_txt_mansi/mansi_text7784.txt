
Сӯкыр э̄тпос аквхуйплов хо̄талт Россия янытыл то̄ва ма̄т пēрияп ва̄рмаль о̄лыс. Ма̄н Югра ма̄вт ма̄хум нэ̄пак о̄с та̄ратасыт. Хӯрумхуйплов щислат округ Избиркомт кӯщаиг о̄лнэ хум Денис Корнеев ла̄тыӈ тотыс. 
Ань округув янытыл 55 пēриян колыт рӯпита­сыт, ма̄хум 13 па̄влыӈ ман ӯсыӈ ма̄т та̄нки ма̄г­сыланыл кӯщай пēрия­сыт. Ос ты коныпал 113 мирн пēриим хо̄тпат ма̄гыс нэ̄пак та̄ратаӈкве э̄рыс. Ты та̄л округувт 60 со̄тыра 244 э̄лумхо̄лас пēрияӈкве ловиньтавес, та̄н халанылт 16 со̄тыра 626 э̄лумхо̄лас туп нэ̄пак та̄ратасыт. Процент щи­рыл ловиньтым 27,60%. 
Щар са̄в хōтпат нэ̄пак та̄ратаӈкве ма̄нь па̄влы­тыт ёхталасыт: тыи Сорум па̄вылт – 92,49%; Пол­новатт – 76,31%; Сен­тябрьский – 72,82%; Цингалы – 71,74%.
Щар мощща пēриян э̄лумхо̄лас ты ӯсытыт о̄л­сыт: Фёдоровский – 19,09%; Белый Яр – 16,98%; Мегион – 16,10%. 
Пēриян ма̄хум халт ты хо̄тпат но̄х-патсыт:
Полноват па̄вылт – Смердев Михаил Викторо­вич;
Сорум па̄вылт – Больши­нская Марина Юрьевна;
Леуши па̄вылт – Злыго­стев Павел Нико­лаевич;
Каркатеевы па̄вылт – Архипов Альберт Вячеславович,
Сентябрьский па̄вылт – Светлаков Андрей Владимирович;
Пионерский ӯст – Зуб­чик Венера Сагитовна;
Барсово па̄вылт – Поздняков Вячеслав Владимирович;
Белый Яр ӯст – Лупырь Валерий Валентинович;
Фёдоровский ӯст – Рудышин Николай Улья­нович;
Луговской па̄вылт – Шапарин Дмитрий Васильевич;
Сибирский па̄вылт – Сивков Николай Анатольевич;
Согом па̄вылт – Полу­янов Григорий Влади­мирович;
Цингалы па̄вылт – Коз­лов Алексей Иванович. 
Тувыл 113 мирн пēриим хо̄тпат та̄ра-паттувēсыт: 
Мегион ӯст Дума са̄тыт созывын хӯрум хо̄тпа пēриявес: Прымха Денис Александрович, Ситникова Яна Алек­сандровна ос Олейник Андрей Андреевич;
Нефтеюганск ӯст са̄­тыт созывын Новицкая Анастасия Викторовна;  
Покачи ӯст са̄тыт со­зывын Александрова Елена Владимировна; 
Югорск ӯст са̄тыт со­зывын Лукинских Нико­лай Игоревич; 
Ханты-Мансийский район са̄тыт созывын Баймурзаев Гаджи Аб­дулманапович, Абду­рахманов Рустам Аб­дурахманович.
Мирн пēриим 113 хо̄т­пат та̄нки партияныл щирыл о̄лсыт: 
Единая Россия – 98 (87,7%)
КПРФ – 7 (6,2%)
ЛДПР – 3 (2,6%)
Та̄нкина̄ныл хӯл­тыг­ласыт – 5 (4,4%)
Ань ка̄сыӈ ма̄т нэ̄пак та̄ртнэ колыт пуссын сэ̄ръёрыг ос ма̄кыг рӯпи­тасыт. Нэ̄мхотьют по­лыщ ла̄тыӈ ат кēтыс, са̄в­сыр ва̄рмалит акваг уральтым о̄щвēсыт. Тамле рӯпатат янытэ̄т 242 хо̄тпат самыл сунсым о̄щсаныл, та̄н халанылт 123 та̄нки ка̄­сащим тот рӯпитаӈкве ла̄вхатсыт.
Ты коныпал колыт ви­део щирыл сусвēсыт, ту­выл округувт Э̄лум­хо̄лас тэ̄ланэ Уполномо­ченный колнак тармыл «Мони­торинг рабочей группы» намаим хо̄тпат та тэ̄лат о̄с ураль­тасыт. Ты ля̄хха­лыт те­левидениет, ра̄ти­ват, газетат э̄лаль потыр­тан ма̄гыс 66 ля̄ххал то­тнэ хо̄тпат рӯпитасыт. 
Округ Дума Пред­се­датель хум Борис Сер­ге­евич Хохряков но̄х-патум хо̄тпат пуссын янытла­санэ, вēщкатыг ос мӯсха­лыг рӯпитаӈкве ла̄всанэ. Ты та̄лт 126 мандат-нэ̄­пак ма̄гыс 252 кандида­тыт воратасыт. Ос мирн пēриим хо̄тпат ань та̄ра-паттувēсыт. 
Тамара МЕРОВА
