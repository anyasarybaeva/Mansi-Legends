
Я̄тил ма̄ньщи ня̄врамыт, «Но­вости Югры» газета ос ма̄ньщи, ханты газетат рӯпитан хо̄тпат на̄н ма̄гсылын «Легенды югорской земли» нампа касыл щё̄питасыт.
На̄н сосса мирыт мо̄йтаныл, пēс потраныл ёмащакв ловиньтэ̄н ос ты урыл акв нэ̄пак та̄рмыл нила хурит по̄слэ̄н ос акв-кит ла̄тыӈ ма̄ньщи ла̄тӈыл тув хансэ̄н, рущ ла̄тӈыл ты хурит комиксыг ла̄­вавет. Касыл 7-16 та̄л яныт ня̄врамыт ма̄гсыл щё̄питаслӯв. Жюри-хо̄тпат 7-13 та̄л яныт а̄гирищит-пыгрищит халт ос 14-16 та̄л яныт а̄гит-пыгыт халт но̄х-патум ня̄врамыт пēрияӈкве тах патэ̄гыт. Но̄х-патум ня̄врамыт наманыл ща̄нь ла̄тыӈ янытлан хо̄­тал рēтыӈ ю̄свой э̄тпос 21 хо̄талэ̄т ла̄вавет ос мӯйлупсал мӯйлуптавет. 
Рӯпатаныл ва̄т са̄грапнал э̄тпос 30 хо̄талэ мус Ханты-Мансийск ӯс Мира ӯсхулы 46 кол манос ищхӣ­пыӈ ут хосыт  comics-ugra2019@mail.ru. кēтэ̄н. Положение-нэ̄пак ищхӣпыӈ утыт ма̄ньщи ос ханты газетаг ло̄псыт ловиньтаӈкве ро̄ви. Китыт та̄л ты ка­сыл ма̄ньщи нэ̄ Наталья Анадеева тав ва̄рыглытэ, китыглахтын ла̄тыӈ ке о̄ньщēгын, тавēн телефон хосыт + 7 922 424-47-01 свонитэ̄н. 
 
