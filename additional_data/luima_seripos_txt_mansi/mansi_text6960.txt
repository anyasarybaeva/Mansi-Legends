
Омам ань отпускат о̄лы, ам о̄с ӯщлахтэ̄гум. Таима̄гыс мēн ома­мēн­тыл Тюмень ӯсн увщим палт минасамēн. 
Ты э̄лы-па̄лт Ханты-Мансийск ӯсн хо̄иглас­мēн. Тот ӯс хосыт мощ ё̄мыгтасмēн, тувыл «Ма̄-вит ос Э̄лумхо̄лас» нампа музейн ялсумēн. Ты сака пӯмыщ кол, а̄нумн тот мӯстыс. 
О̄влэ̄т во̄рт о̄лнэ ӯйху­лыт, ӯйрищит суссыл­тан колнакн щалтсасмēн, тот та̄н хурияныл ка̄салас­мēн ос та̄н турсуяныл хӯнт­лысмēн. То̄ва во̄руит ва̄санум кос, ос амки самагумтыл нэ̄мхуньт ат ва̄щинтасанум, ань хумус хотьют э̄рги, ро̄ӈхи – хӯлсанум. Тувыл Э̄лум­хо̄лас кивре» нампа сус­сылтапн щалтсумēн. Тот о̄с сака пӯмыщ о̄лыс, са̄в тэ̄лат ва̄ӈкве патсум, суссылтап мēнамēн сака мӯстыс.
Э̄типа̄лаг мēн автобусн та̄лсумēн ос Тюмень ӯсн та минасмēн. Тыт ам «Туи, туи» нампа аквапаркын ялуӈкве сака тахсум. Ты щар ёмас аквапарк, мо̄т акв тамле пувлын ма̄ нэ̄мхо̄т ат ва̄щинтасум. Тот а̄нумн я̄ ов хосыт пувлуӈкве, джакузи вит киврēт ӯнлантаӈкве ос сыресыр тахсын ма̄ныл витн порыгмаӈкве сака мӯстыс. Таса̄вит ща̄гт о̄лыс! 

Туи пора иӈ мины, ам ань э̄лаль ӯщлахтэ̄гум. Саранпа̄вылн анēквамн ос ащо̄йкамн паща ла̄тыӈ кēтэ̄гум. 
Коля Гоголев, 10 та̄лэ, Саранпа̄выл
