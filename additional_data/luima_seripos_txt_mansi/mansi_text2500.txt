

	2015 та̄л оигпам э̄лы-па̄лт округ губернаторув Наталья Комарова Москва ӯсн ялыс. Кӯщаит та сапра̄ният «Развитие образования на 2013-2020 годы» тэ̄лат 

	урыл потыртасыт. 

	Россия Президентув Владимир Путин ня̄врамыт ханищтан хо̄тпат рӯпата олныл ойтнэ ва̄рмаль о̄вылтыт ла̄тыӈ тотыс. Тувыл а̄гмыӈ-мосыӈ, сакватахтам ня̄врамыт юн вос ханищтавет манос та̄наныл школан 

	тотыглан порат э̄рнэ 

	утыт ёвтым вос о̄лсыт. 

	Наталья Комарова ты о̄вылтыт ювле тох ла̄выс, Юграт ханищтан хо̄тпат рӯпатаныл ма̄гыс олныл са̄внувēг ойтавет. Та̄рвит пора о̄лыглы ман а̄ти, та̄н сэ̄лнэ олнаныл о̄с но̄х-нё̄тавет. Тувыл а̄гмыӈ-мосыӈ, сакватахтам ня̄врамыт пуссын уральтым о̄ньщавет. Та̄нанылн нё̄тмил ва̄руӈкве манос ханищтаӈкве пуссын матыр-а̄ти ва̄раве. Югра янытыл 21% са̄вит школатн щалтнэ̄ныл ма̄гыс э̄рнэ щирыл ӯнттувēсыт. Мо̄таныт ань о̄с щё̄питаӈкве патавет. 

	Губернатор пресс-служба ля̄ххалэ ма̄ньщи ла̄тӈыг 

	Т. Мерован хасвес.
