
Ля̄ххал тотнэ я̄тил сосса ма̄хум, «Лӯимā сэ̄рипос» ос «Ханты ясаӈ» газетаг ва̄рнэ нэ̄т ос хум хо̄тпат, нāнанн ам Йильпи 2022 та̄лыл янытлыянум! 
Ты та̄л рӯпатан кӯпни­тыӈыщ вос мины, ёмас ма̄хум ёт вос хо̄нтыглах­тэгы̄н, потрамегы̄н. Са̄в ёмас ля̄ххал, пӯмыщ по­тыр вос хансэгы̄н.
Ка̄сыӈ па̄вылт манос ӯст на̄н та̄ратан газетанын ма̄ньщи ос ханты мирн сака ӯравет, ловиньтавет. Газетат ма̄хум та̄нти рӯ­таныл ка̄са­лыяныл, та̄н о̄вылтыт потрыт ловинь­тэ̄гыт, хурит сунсыглэ̄гыт. То̄ва хо̄тпанув пēс щи­рыл ма̄щтырлэ̄гыт манос э̄ргуӈкве-йӣквуӈкве ха̄­сэ̄гыт. 
На̄н хансум потранын, ля̄ххаланын хосыт Ха̄ль­ӯс ос районт о̄лнэ сосса ма̄хум са̄в э̄рнэ матыр та̄ра-паттэ̄гыт, потрыт, мо̄йтыт ос э̄ргыт ловинь­тэ̄гыт. Ты ма̄гыс на̄нанн та̄н са̄в ёмас, сымыӈ ла̄тыӈ ла̄вēгыт, пӯмащипа ла̄тыӈ кēтэ̄гыт.
Ля̄ххал тотнэ я̄тил ма̄хуматēнув, Йильпи 2022 та̄лт ёмас номтыл рӯпитэ̄н, сосса ма̄хманув палт ялантэ̄н, са̄в потыр газетан хансэ̄н. Пуста̄гыл ос со̄тыӈыщ, щуниӈыщ о̄лэ̄н!
Любовь Вынгилева кēтум потре мāньщи ла̄тӈыг С. РОМБАНДЕЕВА толмащластэ
 
