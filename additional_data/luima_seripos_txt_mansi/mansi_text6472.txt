
Ты 2020 та̄л о̄йттур э̄тпос 13 хо̄талэ̄т Россия Трудовой кодекс са̄ккон нэ̄паке то̄ва потранэ йильпииг хасвēсыт. Хунь рӯпитан колт са̄в хо̄тпа по̄хан-кēтавет манос рӯпитан кол тэ̄латэ ёл-по̄илттаве, ма̄хум вуньщал ул вос хультэ̄гыт, олныл мӯсхал щирыл вос ойтавет (тамле Федеральный са̄ккон 13.07.2020 №210-ФЗ щё̄питавес).
Россия Трудовой ко­декс ты кит са̄кконаге – 178 ос 318 йильпииг хасвесы̄г:
1. Ань организация рӯпататэ ёл-по̄илт­таӈк­ве таӈхаве те, рӯпата олныт ма̄хумн кол лап-пантнэ э̄лы-палт вос ойтавет. Йильпи щирыл, рӯпитам мир олнаныл пуссын ат те ойтавет, организацияныл лап-пантуӈкве ат та̄ртаве.
2. Хо̄тпа по̄хан-кēтвес те, рӯпитам юи-о̄выл э̄тпосэ оигпан юи-па̄лт 15 рӯпитан хо̄тал сыс (тув ӯщлахтын хо̄талыт ат ловиньтавет) кӯщаēн потыр вос хансы, ань олнэ вос ойтаве. Орга­низация щар лап-пант­нэ порат о̄с аквтох. Ту­выл хо̄тпа рӯпитам ол­нанэ 15 календарный хо̄­тал сыс вос ойтавет. 
Пēс щирыл, по̄хан-минам хо̄тпа ат мо­лямтавес, хунь тахмаи, то̄нт нэ̄пак хансы, тав тэ̄латэ. Ань туп ат­хуйплов хо̄тал сыс, ол­нанэ ка̄тын-паттын ма̄гыс, ла̄тыӈ вос ла̄ви.  
3. Хо̄тпа рӯпата та̄л хульты те, служба за­нятости населения колн регистрационный учёт палт хасхатнэ ма̄гыс ос рӯпата киснэ ма̄гыс, 14  рӯпитан хо̄тал сыс вос ёхты манос ла̄тыӈ вос кēты. 
Пēс щирыл, 14 кален­дарный хо̄тал сыс тув ёхтуӈкве э̄рыс, ос Лӯи ма̄т о̄лнэ мир ма̄гыс – акв э̄тпос сыс. 
4. Рӯпата минэ кӯщаит хо̄тпа олнанэ ань та̄ра миӈкв вēрмияныл, средний заработок та̄­ра-паттын та̄л. Ты пēнт­сыл хо̄тпа кит э̄тпос сыс сэ̄лыглым олныл ой­туӈкве ро̄ви, тав тох ла̄­ваве: единовременная компенсация в размере двухкратного месячного заработка. Лӯи ма̄т о̄лнэ ма̄хум ат э̄тпос сыс сэ̄­лыглым олныл вос ой­тавет. 
Ханты-Мансийск ӯст о̄лнэ центр занятости колныл кēтым ля̄ххал ма̄ньщи ла̄тӈыг С.Ромбандеева толмащластэ
