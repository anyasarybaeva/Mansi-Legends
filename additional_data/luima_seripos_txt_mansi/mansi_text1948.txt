

	Москва ӯст Государственный Думат яныг сапра̄ни ва̄рыгла
	вес. Тот та урыл кӯщаит 

	потыртасыт – мощщаг хультум мирыт ма̄гыс маныр са̄кконыт 

	хансым о̄лэ̄гыт, хумус 

	та̄н ӯргалавет ос э̄лаль 

	маныр рӯпата ва̄руӈкв э̄ри.

	Яныг кӯщаит потыртаманыл юи-па̄лт та̄нти номтаныл 

	пуссын акв нэ̄пакн хассаныл. 

	Ань ты нэ̄пак Федеральное Собрание колн, РФ Правительство колн, са̄всыр яныг компаниятытн, организациятытн 

	ос ка̄сыӈ регионын тах тēтаве. Та̄н ты нэ̄пак щирыл рӯпата
	ныл вос ва̄рияныл.

	Лӯима̄, Сибирь ос Дальний Восток ма̄ янытыл о̄лнэ мирыт Ассоциацияныл ва̄рнэ рӯпататэ урыл ла̄всыт, та̄н 

	мощщаг хультум ма̄нь 

	мирыт ма̄гыс са̄в э̄рнэ рӯпата ва̄рēгыт. Ос э̄лаль аквтох 

	ёмащакв вос рӯпитэ̄гыт.

	Мощ мо̄лтынув ос Россия Президент Владимир Путин са̄в мир акван-атыглас. Та̄н тот потыртасыт, мощщаг хультум мирыт ла̄тӈаныл хумус э̄лаль тотуӈкв э̄ри, хумус ӯргалаӈкв э̄рēгыт. Ос ма̄хум пуссын ла̄всанэ, та̄н ла̄тӈыт э̄лаль тотнэ ма̄гыс ёмащакв вос рӯпитэ̄гыт.

	Ты ля̄ххал 

	ма̄ньщи ла̄тӈыл 

	Валентина Хозумова 

	хансыстэ.

	 
