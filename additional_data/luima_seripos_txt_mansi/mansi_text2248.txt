

	Венгрият Бадачоньтомай ӯст финно-угорский писателит, поэтыт ёт ва̄йхатамув юи-па̄лт, ам та̄наныл ты XIII конгресс урыл китыгласанум. Маныр та̄н ювле ла̄всыт, на̄н э̄лаль ловиньтэ̄н. 

	Янош Пустаи, Венгрия, финно-угор ма̄хум писателит халт 

	кӯщай хум ла̄выс:

	– 1989 та̄лт Марий Эл ма̄т о̄вылтам ва̄рмалюв акваг э̄лаль вос о̄лы. Тыт рӯтыг о̄лнэ ма̄хма-нув та̄нки халанылт ва̄йха
	тэ̄гыт, юрщхатэ̄гыт. Тувыл 

	культураныл ман ща̄нь ла̄тӈа
	ныл урыл мо̄т ма̄хумн потыртэ̄-гыт, та̄нки о̄с матыр-а̄ти ва̄ӈкве патэ̄гыт. Тамле акван-атхатнэ тэ̄ла ма̄навн сака э̄ри. Ты та̄лт финно-угор ма̄хманув янгыщ пуссын ёхталасыт. Туп саамыт ма̄н ётув а̄тимыт. Та̄н ла̄внэ̄ныл щирыл, са̄всыр ва̄рмалитын ялантаӈкве сака ат а̄лымēгыт, та̄н арктический ма̄т о̄лнэ 

	ма̄хум ма̄гыс ва̄рнэ проекта
	ныл щирыл са̄в рӯпитэ̄гыт.

	Ева Тулуз, Франция-Эстония, тав потрыт толмащлан нэ̄, 

	ла̄выс:

	– Тыи ёмас акван-атхатнэ нак о̄лыс. Са̄в ма̄ныл ёхталам финно-угор ма̄хманув сымн э̄рнэ ва̄рмалит урыл сэ̄ръёрыг потыртасыт. Ка̄сыӈ мир такви палтэ 

	матыр та̄рвит о̄ньщи, ос та̄н тэ̄ланыл ёмасыг ēмтнэ̄ныл ма̄гыс маныр ва̄рēгыт, хумус воритотэ̄гыт, ты урыл писателит о̄с йильпи потрыт хансэ̄гыт. 

	Акв э̄лумхо̄лас о̄лупсатэ̄т 

	о̄лыглам наканэ мо̄т э̄лумхо̄лас наке щирыл  тув ро̄выглаве. Та̄рвит порат хоты хо̄тпа хумус э̄лаль о̄лнэ нак кинсы, хота мус ё̄р о̄ньщи – ты ва̄рмалитын ма̄н ос та̄н ётаныл э̄лаль 

	о̄луӈкве ханищтахтэ̄в. 

	Ань финно-угор ма̄хум ёт ва̄йхатым ма̄гыс, та̄н пēс та̄гыл о̄щнэ мӯтраӈ номтанылн ханищтахтым ам сака хот-ща̄гтым о̄лэ̄гум. А̄нумн ты конгресс сака мӯстыс, тыт посыӈ номтыл ос та̄нки хольт та̄ксарыг о̄лнэ мирыт акван-атхатыгласыт. Та̄н са̄в мӯтраӈ номт хӯлтсыт, тувыл нас о̄лнэ э̄лумхо̄лас нупыл та̄н сымыӈыщ о̄с сунсэ̄гыт. Тамле хо̄тпат урыл та̄н пӯмыщ потрыт хансэ̄гыт. Янош Пустаи ос конгресс ва̄рнэ мо̄т вēнгр хо̄тпатн яныг пӯмащипа ла̄тыӈ ла̄вуӈкве таӈхēгум. Та̄н пуссын са̄в 

	ёмас рӯпата ва̄рсыт, посыӈ 

	номтыл о̄лнэ сымыӈ хо̄тпат. 

	Арво Валтон, Эстония, прозаик ос кина ва̄рнэ ма̄гыс потрыт хаснэ мирн ва̄нэ о̄йка, потыртас:

	– Ма̄н, финно-угорский делегацият, тамле конгрессын са̄внув ма̄ньлат хо̄тпат ёт акваг ёхтала̄лсӯв кос. Ты порат ма̄н Эстонияныл яныгпа̄лаг о̄лнэ хо̄тпат туп ёхтысӯв. Драматургия щирыл о̄лупсат матыр-а̄ти са̄в ва̄нэ хо̄тпат потрыт 

	хансуӈкве ха̄сэ̄гыт. Ма̄ньлат  

	нэ̄т-хумит са̄в стихыт, мо̄т 

	потрыт янгыщ хансуӈкве ка̄сащēгыт. Тыт сустēмт, финныт халт ма̄ньлат хо̄тпат о̄лсыт, тыи сака ёмас.

	Тувыл мо̄т ёмас ща̄гт ва̄рмаль, ты конгресс кастыл сака са̄в 

	йильпи нэ̄пакыт та̄ратавēсыт. Ань «12 нё̄тнэ са̄всыр стихыт»  намаим нэ̄пакыт рӯт ма̄хманув пуссын о̄ньщēгыт. Са̄в потрыт, мо̄йтыт, стихыт та̄нки ща̄нь ла̄тӈыл хансым о̄лэ̄гыт ос то̄ва поэтанув та̄наныл тыт ловиньтасаныл. Та̄наныл хӯнтлуӈкве 

	сака пӯмыщ о̄лыс. 

	Мо̄тыт IV  конгресс ма̄н палтув ēмты тах. Тот финно-угор ма̄хум история потраныл осн-паттыянӯв ос ты урыл потыртэ̄в тах. Пēс наканув ханищтэ̄н, матыр йильпи утыт на̄нки ща̄нь ла̄тӈыл хансэ̄н! 

	 

	 

	Тамара 

	Мерова
