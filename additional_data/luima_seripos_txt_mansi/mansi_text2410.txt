

	1951 та̄лт Ленинград ӯст ма̄ньщи ня̄врамыт ма̄гыс сака пӯмыщ нэ̄пак нэ̄глыс. Е. Чарушин рущ ла̄тӈыл хансум нэ̄паке Евдокия Ивановна Ромбандееван ма̄ньщи ла̄тӈыг толмащлавес. «Яныг утыт ос ма̄нь утыт» 

	ты нэ̄пак намаим о̄лыс. 

	Ма̄н ты нэ̄пак ань нэ̄мхо̄т ат хо̄нтылӯв, туп яныг библиотека колытт ул о̄лэ̄гыт. Матъёмас ма̄н рӯпитан колувн венгр а̄ги Чилла Хорват щалтапа̄лыс. Тав ма̄ньщи ла̄тӈыл хансым са̄в пēс нэ̄пак 

	хурииг по̄слым о̄ньщиянэ. Тав 

	ты ма̄нав мисанэ. 

	Ань тыгыл э̄лаль ма̄н ты нэ̄-пакныл вим потрыт газетат хансуӈкв патыянӯв. Ты йист 

	тамле нё̄тнэ щирыл, ка̄миньт ма̄ньщи ла̄тӈыл мо̄рсыӈ яныгпа̄ла хотпа потырты. На̄н ос на̄нти ня̄враманын ма̄гыс ты о̄выл потыр-охса ловиньтэлы̄н.

	Ва̄с ня̄враманэ ёт

	Эт, эт, ва̄с пыгквет!

	Эт, эт, ма̄нь утквет!

	На̄н ма̄ньха̄п хольт на̄талта̄лэгы̄н!

	Ла̄глантыл тӯп хольт вит хилэгы̄н!

	Мурмалэ̄н, ма̄ мус ёхтыгпа̄лэ̄н.

	Тӯр паттат вит ёлы-па̄лт пум, атыӈ тэ̄нут ос во̄иӈ ма̄таракве о̄лы.

	Торгēн са̄в та̄ēн! Молях яныгмēн!
