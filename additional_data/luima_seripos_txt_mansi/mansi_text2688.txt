
Губернатор нэ̄ Наталья Комарова то̄ва кӯщаит акван-атыгласанэ ос та̄н ищхӣпыӈ утыт ёт рӯпатаныл урыл потыртасыт. Ань э̄лумхо̄лас са̄всыр документанэ туп нэ̄пак-ло̄псыт ул вос о̄лсыт, та̄н ищхӣпыӈ утын хансавет.

	Таима̄гыс та̄н та̄нки наманыл ос сыресыр по̄саныл «госуслуга» нампа округ порталт хӯлтуӈкве э̄рēгыт. Рущ щирыл ты тэ̄ланыл «электронное Правительство Югры» намтым о̄лы.

	То̄нт ма̄хум  са̄всыр ва̄рмаляныл ищхӣпыӈ утын пуссын хансавет ос та̄н тэ̄ланыл 

	кӯщаитн ва̄ӈкве 

	патавет. Тувыл таи ёмас, ма̄хум та̄нки ма̄гсыланыл  нё̄тмил китыгланэ̄ныл порат, пусмалтахтын манос 

	ханищтахтын порат 

	пуссын э̄рнэ нэ̄па-каныл ищхӣпыӈ утыт акван-атым о̄лэ̄гыт. 

	Са̄в ма̄т ха̄йтыгтым арыг документанэ 

	ёт тотыглаӈкве ат 

	э̄рēгыт. 

	Ань 2015 та̄л сыс 

	округ янытыл 369 

	со̄тыра э̄лумхо̄лас 

	«госуслуга порталн» 

	хасхатасыт, 2014 та̄лт 

	туп 103 со̄тыра 

	э̄лумхо̄лас хасхатым о̄лыс. Тамле тэ̄лат информационный общество развитие нампа 

	Институтн о̄с уральтавет. Та̄н ань ла̄всыт, Юграт о̄лнэ ма̄хум кӯщаитн ёмщакв ва̄вет, таима̄гыс Россия янытыл ма̄н ма̄в нилыт 

	местат о̄лы. 

	Тувыл ма̄хум 

	пуста̄гыл о̄луӈкве ос нэ̄мат лю̄ль ва̄рмаль  

	та̄н ётаныл ул 

	вос ēмталас, ӯсхулыт, то̄ва о̄лнэ колыт 

	видеокамерал щё̄-питавет. Ма̄шинат ос тамле утыл ва̄равет, 

	тох матыр-а̄ти лю̄ль 

	накыт та̄ра осн
	патэ̄гыт. Тамле 

	ва̄рнутыт ГЛОНАСС ла̄тӈыг ла̄ваве ос пуссын матыр ва̄рмалит  спутник щирыл сунсыглавет. Ань тыг 

	мус 6,5 со̄тыра 

	ма̄шинат ты утыл  щё̄питавēсыт. 

	Ма̄нь па̄влыт интернетыл о̄с ва̄равет. Ты тэ̄лат мӯсхалыг тотнэ ма̄гыс сапра̄нит 

	Юрий Ильич Торга
	шин ищхӣпыӈ утыт 

	ёт рӯпитан Департаментыт кӯщай хум китыглавес. Школат 

	ханищтахтын ня̄вра
	мыт оценканыл ань "электронный дневник" щирыл сунсуӈкве 

	ро̄ви. Тувыл ма̄хум лēккарыт палт талоныт винэ ма̄гыс 

	о̄с ищхӣпыӈ ут 

	хосыт хасылтахтуӈкве вēрмēгыт. Округувт ӯсытт ос ма̄нь па̄влыӈ ма̄т о̄лнэ 98 пӯльницат пуссын ищхӣпыӈ утыл ва̄рим о̄лэ̄гыт, 

	о̄с тох э̄лаль рӯпи
	таӈкве вēрмēгыт. 

	Ма̄хум "Регистра
	тура86.рф" ло̄пс вос хо̄нтэ̄гыт, 

	тувыл та̄нанылн э̄рнэ лēккар вос хо̄нтэ̄гыт 

	ос тув хасхатэ̄гыт. 

	Хо̄тпа такви наме, 

	паспорт ос телефон номере, медицинский полисэ госуслугат ёмщакв хӯлтым 

	ке о̄лэ̄гыт, то̄нт тав 

	талон та̄ра виӈкв 

	вēрми.

	 

	Тамара 

	Мерова
