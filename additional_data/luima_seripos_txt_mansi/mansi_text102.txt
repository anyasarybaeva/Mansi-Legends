
Нижневартовскан ялмум порат ам Ла¬риса Хайрулина, музейт рупитан нэ̄, ёт ва̄йхатасум. Мēн рущ ма̄хум музейколт акван-хо̄нтхатсумēн ос тав рӯпататэ о̄вылтыт а̄нумн потыртас. Та̄н ӯсанылт краеведческий музей о̄лы. Яныг таквс э̄тпос о̄выл хо̄талэ̄т та кол 40 та̄лэ то̄влы. Лариса Алтафовна ла̄выс:

	- Мо̄т музеит пуссын ётыл ва̄рвēсыт. Ос ты краеведческий музей Т.Д. Шуваев намыл пи¬ным о̄лы. Ты о̄йка тав тамле кол щё̄питаӈкве номылматас. Тимо¬фей Дмитриевич 1970 та̄лытыт история урокыт ня̄врамытн ханищтас. 

	Л ӯ и м а̄ н о̄л у ӈ к в е ёхтумēт, ты ма̄ о̄вылтыт мощща ва̄с. Тувыл соссаӈ ма̄хмытыл ос та̄н о̄лупсал пӯмщалахтуӈкве патыс, так¬ви соссаӈ ма̄хум палт ялантас, та̄н ётаныл ру¬малахтас. 

	Ханты ос ё̄рн ма̄хум, та̄н щёлыӈ ма̄наныл урыл ня̄врамытн по¬тыртас. Ос тувыл то¬тум пормасыт а̄гитынпыгытын суссылтас. Школанылт акв колнак ва̄рсыт, пормасыт тув атуӈкве патсаныл. 

	Ётыл Тимофей Шува¬ев ӯст музей ва̄руӈкве номылматас. Тав ак¬ван-атум пормасанэ ань пуссын ма̄н фондувт о̄лэ̄гыт. Тыи янгыщ Нижневартовский рай¬онт о̄лнэ хантыт ос ё̄рныт та̄н пормасаныл. Та̄н хоты ма̄ныл, хо¬тьютн ос хунь тотвēсыт – ма̄н пуссын нэ̄пакн хассанӯв. 

	Ты коныпал Тимофей Дмитриевич ма̄хумныл са̄всыр потрыт хансыс. Ань научный рӯпата э̄лаль хаснэ̄в порат, та̄н сака э̄рмыгла̄лэ̄гыт. Ту¬выл Юрий Вэлла му¬зейн минэ ма̄гыс акв сӯмъях хо̄нтыс. Тыи Сардаковыт щēмья та̄н сӯмъяханыл тыг тот¬вес. О̄йка ва̄нэ̄тэ щи¬рыл ё̄рнкол тӯщтуӈкве о̄с нё̄тыс, хумус э̄ри хӯлтыглас. 

	2010 та̄лт краевед¬ческий колув ёмщакв хот-щё̄питан ма̄гыс лап-пантвес. Музеюв онтолов накпа лю̄лит яныг колт щар ёлы накēт о̄лы, тот яныг к ол н а к ы т о̄ н ь щ ē в . Т а̄ н щ ё̄ п и т а ӈ к в е о̄вылта̄лвēсыт кос, ту¬выл на̄й кēрква̄лгыт ос кēртурыт мо̄т щирыл мощ ва̄руӈкве э̄рсыт. Ань тамле колыт пуссын ищхӣпыӈ утыл ёвтавет, кумыскаӈ а̄вил ва̄равет ос са̄в лампочкал та¬гатавет. Таима̄гыс олн са̄в э̄рмыглас, рӯпата хосан ёл-по̄илтта̄лвес. Тув та̄стыглым олныт ат то̄вылхатсыт, о̄с йиль¬пииг ловиньтавēсыт. Ётыл олн ущ тув та̄стысыт. Ань яныг таквс э̄тпос мус щё̄питаӈкве вēрмияныл ке, такем ёмас о̄лнув. 

	Ма̄н тыт тэ̄ла та̄л о̄с ат ӯнлантэ̄в. Ты колув «музей истории рус¬ской избы» рущ щи¬рыл ла̄ваве. Тав кра¬еведческий музеюв нупыл ловиньтахты. Тыг са̄в ма̄ныл мӯй ма̄хум ёхталэ̄гыт, ха¬нищтан ня̄врамыт тыг тотыглавет. Ма̄нки о̄с школатын, культура ко-лытын ялантэ̄в, тот сус¬сылтапыт ва̄рыглэ̄в. 

	Тувыл ищхӣпыӈ утыл рӯпитаӈкв ха̄снэ ма̄гыс ханищтавēв. Ханты-М а н с и й с к а н о̄ в л э̄т «Ма̄-вит ос э̄лумхо̄лас» ос ётыл «Ма̄-во̄й ос газ» нампа музеигн ханищтахтуӈкве во̄виньта̄лвесӯв. 

	Округт культура про¬ектыт ма̄н о̄с щё̄питэ̄в ос вуянтыянӯв. Ма̄н ётув рӯпитан нэ̄ Ирина Иго¬нина олныл майлувес, ос тав «Лук. Облас. Бе¬рёсто» нэ̄пак щё̄питас ос та̄ратас. Нэ̄пакēт ва¬ховский хантыт ху¬мус ня̄лыт, ма̄ньхапыт ва̄рēгыт ос са̄с ёт хумус рӯпитаӈкве ха̄сэ̄гыт – пуссын тув хасвēсыт. 

	Ты ха̄снэ ва̄рмаляныл Г.М. Дмитриев-Садов¬никовын 1920 та̄лт хасвēсыт ос хурин по̄слувēсыт. Ирина Вла¬димировна ты потрыт ос хурит Тобольский му¬зейт хо̄нтсанэ ос тувыл тахольт нэ̄пак та̄ратас. 

	Ань ос «Исчезнув¬шие технологии вахов¬ских ханты» мо̄т проект щё̄питасӯв. Тот «чип» ос «сарга» та ма̄хумн ва̄нэ пēс накыг урыл по¬трыт хансуӈкве таӈхēв. Ань музейный фон¬дувт маныр пормасыт о̄ньщēв, пуссын нэ̄пакн хансыянӯв. 

	Ты хо̄тал мус пēс по¬раныл акван-атнэ мас¬нутыт, пормасыт, ма̄ ёлы-па̄лт хо̄нтым пēс утыт, са̄всыр хурит, до¬кументыт о̄ньщēв. Пус¬сын аквъёт 600 со̄тыра са̄вит пормас атхатас.
