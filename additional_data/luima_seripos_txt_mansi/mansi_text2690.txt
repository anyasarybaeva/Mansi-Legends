
Ханты-Мансийск ӯст Наталья Комарова, округ кӯщай нэ̄, сапра̄ни ва̄рыглас ос са̄всыр кӯщаит тув во̄виньта̄лсанэ. Та̄н тот акв тэ̄ла урыл потыртасыт, рущ ла̄тӈыл «коррупцияг» ла̄ваве.

	Наталья Комарова ма̄хумн ла̄выс: «2015 та̄лт ма̄н 

	са̄всыр э̄рнэ нэ̄пакыт хассӯв ос са̄ккон пирмайтасӯв, ань 

	общественный организацият ос тыт 

	о̄лнэ мир кӯщаит рӯпатаныл уральтым о̄ньщуӈкве патыяныл. Округ янытыл пӯльницат, ханищтахтын колыт ос о̄лнэ 

	колыт хумус ӯнттавет, 

	ма̄шинат яласан лё̄ӈхыт хумус пинавет - та̄н китыглахтуӈкве вēрмēгыт. Манаса̄вит  олн тув холтсыт ос

	мӯсхалыг рӯпатаныл ва̄рсаныл ман а̄ти, 

	ма̄хум та̄ра
	паттыяныл. Ты рӯпата ма̄н таима̄гсыл 

	ва̄рилӯв, миркол 

	кӯщаит, кол ӯнттын хо̄тпат ос мо̄т ма̄хум бюджетныл та̄стым 

	олныт ул вос тӯлмантасыт». 

	Ань йильпи са̄ккон щирыл са̄в квартираӈ колт о̄лнэ щēмьят

	коланыл ёмащаквег щё̄питан ма̄гсыл 

	ка̄сыӈ э̄тпос олн 

	атэ̄гыт. Ма̄н округувт ты олныт «Югорский фонд» акван-аты ос тувыл ты колыт мӯсхалыг щё̄питыянэ. Акван-атым олныт ул вос тӯлмантавет, 

	мори ул вос холтавет, общественный организацият ты 

	рӯпата ва̄рнэ ма̄хум о̄с уральтаӈкве патыяныл. 

	Елена Шумакова, общественный связь 

	департаментыт кӯщай нэ̄, ты ва̄рмаль урыл потыртас. Тав ла̄выс, та̄н общественный 

	организацият ос округувт о̄лнэ мир ёт 

	о̄с акваг рӯпитэ̄гыт. 

	Ань ма̄хум телефон хосыт свонитэ̄гыт ос ты лю̄ль нак урыл потыртэ̄гыт. Тамле рӯпата урыл газетат, телевидения ос 

	интернетыт акваг хансыглаве, округувт о̄лнэ ма̄хум ты урыл са̄внув вос ва̄гыт. 

	Сапра̄ни оигпам 

	юи-па̄лт ля̄ххал тотнэ ма̄хум тот акван
	атвēсыт ос «Стоп, 

	коррупция» нампа 

	касылт но̄х-патум 

	хо̄тпат янытла-вēсыт. Тамле касыл 

	общественный департамент ва̄рыглас. Округ янытыл 40 э̄лумхо̄лас 

	хансум потраныл тув кēтыгласаныл. 

	 

	Людмила 

	Теткина
