
Пупа̄пщикве янытлан урыл са̄в мирыт ва̄ӈкве таӈхēгыт, та̄н ла̄кква ма̄т халанылт хосат о̄лэ̄гыт, ос то̄ва наканыл аквхольт ва̄рияныл, таима̄гыс ты ищхӣпыӈ ло̄пс (веб-сайт) щё̄питавес, таве ва̄рнэ ма̄гсыл NSF грант-олн та̄стыс. 
Ты рӯпата ва̄рум ма̄хум ма̄гсыл яныг па̄рыс о̄лыс. Ӯй йӣк­выт ханищтан ос ва̄нэ хо̄тпат ка̄сыӈ по̄слым тина-охсат ёмащакв суссаныл, ма̄кыг э̄рнэ щирыл щё̄питасаныл.

Ам, Эндрю Уигет, «Антропологическое и лингвистическое ис­следование арктических обрядовых традиций» нампа проект хассум ос та хосыт рӯпитан ма̄гыс Госуниверситетныл Нью-­Мексико штатыт о̄лнэ Национальный научный фондыныл  грант-олныл майвесӯв. Ты рӯпата ва̄руӈкве а̄нумн нё̄тэ̄гыт Ольга Балалаева, Марта Чеп­реги, Светлана Попова, Татьяна Молданова, Тимофей Молданов, Аграфена Сопочина ос Елена Сурломкина. 

На̄н ты урыл тыт ло­виньтаӈкве ос хурит сун­сыглаӈкве вēрмегы̄н: https://eloka-arctic.org/bears?language=ru 
Ма̄н номсэ̄в, ты ищ­хӣпыӈ ло̄пс са̄в мирн сунсыглаӈкве вēрмаве, ос ма̄хум та̄нанылн э̄рнэ потрыт хо̄нтэ̄гыт. Ты ло̄пс такви хурип ва̄рмалит о̄ньщи:

– ты ло̄псыт Пупа̄п­щикве ос Ӯй йӣквнэ урыл хансаве;
– тыт ма̄хум хала­нылт са̄всыр потрыт, ля̄ххалыт хансуӈкве вēрмēгыт, халанылт ха­нищтахтэ̄гыт, хотьют маныр ва̄г – тыг вос хансы;
– ты ло̄пс сосса ма̄хум ёт потыртахтым ва̄рвес;

– о̄влэ̄т тыг лӯима̄т о̄л­нэ сосса ма̄хум Ӯй йӣкв­нэ̄ныл урыл хас­вес, э̄лаль ос мо̄т мирыт Евразия ос Северный Америкат о̄лнэ сосса ма̄­хум та̄н Ӯй йӣкваныл тыг хансуӈкве патавет;
– ты ло̄псыт пуссын потрыт тит ла̄тӈыл хан­сым о̄лэ̄гыт, ты рущ ос английский ла̄тӈыгтыл;
– Ӯй йӣкв урыл ма̄нь тина-охсат, ху­рит по̄слым о̄лэ̄гыт, ля̄х­халыт хансымат;

– ты коныпал тинан по̄слым Ӯй йӣкв на­кыт хӯрум ла̄тӈын тол­мащлавēсыт, ты сосса ма̄хум ла̄тыӈ, рущ ос английский. По̄слым тинат пуссын ёмщакв хансым о̄лэ̄гыт. 
– ты ло̄пс тащир ва̄рим о̄лы, таве ро̄ви са̄в­сыр ищхӣпыӈ утыл сун­суӈкве: ноутбук, планшет манос смарт­фон, хосыт  тот пӯмщалахтуӈкве вēр­мегы̄н.

Эндрю Уигет, профессор, философия наукат доктор нам о̄щнэ о̄йка, хансум потре Галина Кондина ма̄ньщи ла̄тӈыг толмащластэ
