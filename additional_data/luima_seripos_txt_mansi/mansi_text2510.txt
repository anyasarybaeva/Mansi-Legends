

	Ювле хультум та̄л оигпам э̄лы-па̄лт округ Дума соссаӈ депутатанув сапра̄ни ва̄рыгласыт. Ма̄ньщи ос ханты ла̄тӈыг урыл потыртан ма̄гыс та̄н тув са̄всыр яныг кӯщаит во̄выгласаныл.

	Аквхуйплов та̄л 

	ювле хультум порат, 2004 та̄лт, ма̄ньщи ос ханты мир ла̄тӈыг ӯргалан ос э̄лаль тотнэ ма̄гыс округ са̄ккон 

	пирмайтавес, рущ ла̄тӈыл тох намаявес – «О языках коренных малочисленных народов Севера, проживающих на территории ХМАО-Югры». Ань ты са̄ккон щирыл ма̄хум рӯпитэ̄гыт ман а̄ти, 

	ты тэ̄ла та̄ра-паттын ма̄гыс кӯщаит ты 

	атхатыгласыт.

	О̄влэ̄т ханищтан ва̄рмалит щирыл рӯпитан департамент кӯщай нэ̄ 

	Любовь Ковешни
	кова потыртас. Тав ла̄выс, ань округув хоты школатт ос 

	хоты садикытт ма̄нь ня̄врамыт ханты ос ма̄ньщи ла̄тӈыл потыртаӈкве 

	ханищтавет. 

	Ня̄врамыт ханищтан ма̄хум та̄н о̄с нё̄тыяныл, са̄всыр касылыл ва̄рыглыяныл. Ань соссаӈ ня̄врамыт ханищтан учителит школатт рӯпитанэ̄ныл ма̄гыс савнув олныл 

	ойтавет. Ты са̄ккон 

	щирыл та̄н рӯпата 

	олнаныл 25% са̄вит са̄внувēг о̄лэ̄гыт. 

	Ос рӯпатанылт ма̄к яныг ва̄рмаляныл 

	ты – ань ня̄врамыт ханищтан йильпи нэ̄пак а̄тим, э̄рнэ методический пособият, са̄всыр программат ос учебникыт пуссын йильпи щирыл хансуӈкв э̄рēгыт. Ты рӯпата ань А̄с-угорский институтт рӯпитан ма̄хум та̄н ты ва̄рияныл.

	Культура тэ̄лат урыл ма̄хум о̄с потыртасыт. Та̄н ань пēс ялпыӈ 

	ма̄т, пӯрлахтын ма̄т ӯргалан ма̄гыс пуссын нэ̄пакн хансыяныл. Са̄всыр ханищтапыт ва̄рыглэ̄гыт, ка̄сащан ма̄хум тот ма̄ньщи манос ханты пēс пормасыт ма̄щтырлаӈкв ханищтавет. 

	О̄лнэ ма̄в янытыл культура тэ̄лат 

	э̄лаль тотнэ нёлолов центрыт рӯпитэ̄гыт, 

	рущ ла̄тӈыл та̄н тох ла̄вавет – центры национальных культур. Та̄н э̄рнэ рӯпата кос 

	ва̄рēгыт, ос сака мощща олныл мивет. То̄ват ос лап-пантавет, ма̄щтырлан ма̄хум рӯпата та̄л та хультуптавет.

	Ловиньтан нэ̄пакыт урыл ты нэ̄ тох ла̄выс, ма̄ньщи ос ханты 

	ла̄тӈыл хансым нэ̄па
	кыт ань библиотека колытн акван-атавет. Ань ты хо̄тал мус та̄н 

	5 со̄тыра 202 са̄вит 

	ханты ла̄тӈыл хансым нэ̄пак о̄ньщēгыт, ма̄ньщи ла̄тӈыл – 2 со̄тыра 249 нэ̄пак.  Нэ̄пак ловиньтан 

	колытт рӯпитан ма̄хум са̄всыр рӯпата ва̄руӈкв патсыт. Та̄н 

	палтыланыл са̄внув ня̄врам вос ёхталы, пӯмыщ касылыт ва̄рыглэ̄гыт. 

	Касум па̄вылт садикн ялантан ма̄нь ня̄вра-мыт ёт тот рӯпитан хо̄тпат туп ханты ла̄тӈыл потыртэ̄гыт. 

	Э̄рыӈ тох ня̄врамыт 

	ща̄нь ла̄тӈыл по-тыртаӈкв ханьщувлэ̄-гыт. Юн ща̄няныл-а̄щаныл та̄н ётаныл 

	ос рущ ла̄тӈыл потыртэ̄гыт. 

	Округ депутат нэ̄ Надежда Геннадьевна Алексеева сака 

	ёмас ла̄тыӈ ла̄выс, ань 

	яныгпа̄ла ма̄хма
	нув акваг та мощща-мēгыт. Ос яныгман ня̄врамыт пēс йис ва̄рмалитн, э̄ргуӈкв, йӣквуӈкв ханищтаӈкв э̄рēгыт. Пēс накыт урыл та̄нанылн акваг потыртаӈкв э̄ри. Та̄н ат те потыртавет, пēс о̄лупсав хотталь тах та со̄йми.

	Ань акв тамле 

	ва̄рмаль осн-нэ̄глыс – соссаӈ ня̄врамыт 

	халт то̄ваныл ёмас 

	специальность о̄ньщē-гыт. Ос рӯпатан нэ̄мхотталь ат вивет. Тыкос округувт 

	культура са̄всыр 

	центрыт рӯпитэ̄гыт. 

	Рущ ман мо̄т ма̄хум 

	халт акваныл тув рӯпитанкв те вуйвес, тувыл та, 

	пуссын рӯтанэ ман 

	такви ма̄хманэ тув та выганэ. Щар акв соссаӈ хо̄тпа тув ат виве.

	Ты урыл потыртаманыл юи-па̄лт, атхатыглам кӯщаит ла̄всыт – ань ма̄ньщи ос ханты ла̄тыӈ э̄лаль тотнэ 

	ма̄гыс ёмащакв рӯпитаӈкв э̄ри. Ты йис о̄лупсав сака молях мины, матыр номт те о̄ньщēв, тэ̄лаг ва̄руӈкв э̄ри. 

	Ма̄н юи-па̄лувт яныгман ня̄врамыт рущ ня̄врамыт хольт яныгмēгыт, ща̄нь 

	ла̄тӈув ат ва̄ганыл, пēс о̄лупсав ат ва̄-щинтасаныл. Таима̄гыс ты та̄наныл пēс 

	о̄лупсан ханищтаӈкв э̄ри.

	 

	Валентина 

	Хозумова
