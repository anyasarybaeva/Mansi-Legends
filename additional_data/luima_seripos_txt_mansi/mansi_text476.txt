
Та э̄тпост  7 хо̄талныл 10 хо̄талэ мус «Диабет. Время действовать» нампа акция ва̄рыглавес. Нижневартовск, Ханты-Мансийск, Сургут ӯсыт ос Сургутский район янытыл «мобильный диабет-центрыг» ла̄внэ ма̄шина яласас. 

Ка̄сыӈ ка̄сащан хо̄тпа тув ялыс, тав «сахарный диабет» а̄гм о̄ньщи ман а̄ти,  уральтавес. Лēккарыт хо̄тпа кēлп анализе хосыт ты а̄гм молях хо̄нтуӈкве вēрмēгыт. 
Хӯрум хо̄тал сыс акв со̄тыра 500 арыгкем э̄лумхо̄лас лēккарытын уральтавēсыт. Ань 87 хо̄тпа палт ты а̄гм хо̄нтвес. Ты ма̄хум тамле та̄рвитыӈ а̄гм о̄ньщēгыт,та̄н аты ва̄мыт. Лēккарыт ла̄вēгыт, а̄гм «сахарный диабетыг» таима̄гсыл ла̄ваве, ма̄хум о̄лэ̄гыт, номсэ̄гыт, а̄гм ат о̄ньщēгыт. Ты а̄гм щар ат суйты. Ос э̄лаль лēккарытн воссыг пусмалтаӈкв ат вēрмаве. 
А̄гмыӈ хо̄тпа о̄лнэ̄тэ сыс туп инсулин-тэ̄рпи укол таквинатэ̄н тӯщ-тым э̄лаль о̄лы.  Тамле та̄рвитыӈ нак ул вос ēмтыс, ма̄хум пуссын ва̄тихал уральтах-туӈкве ла̄вавет.  Лēккарытн кēлп виве, ос тот са̄ккар са̄внув ке хо̄нтаве, а̄гм та̄ра пус-малтаӈкве о̄вылтаве. 
Ань ты диамобиль-ма̄шина туп яныг ӯсыт ос Сургутский район хосыт яласас. Тэ̄лы лё̄ӈхыт хунь ва̄равет, лēккарыт ма̄нь па̄влытын минэ̄гыт, тот о̄лнэ ма̄хум о̄с тах уральтыяныл. 
Ма̄н округувт 45 со̄тыра арыгкем хо̄тпа сахарный диабет а̄го̄ньщēгыт, ос манаса̄вит хо̄тпа  ат уральтахтасыт ос ты а̄гм о̄ньщēгыт, нэ̄мхотьют ань ат ва̄г. 
Людмила Теткина
 

 
