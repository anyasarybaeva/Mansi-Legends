

	Ты та̄л яныг хо̄нтлын нак оигпам па̄сныл 70 та̄лэ то̄влы. Тыи ма̄гыс Россия Президентув В.В. Путин указ-нэ̄пак хансыс. Победа хо̄тал кастыл Россия Пенсионный фонд па̄лыл 

	ветераныт ос то̄ва яныгпа̄ла хо̄тпат ань олныл мивет.

	Са̄т со̄тыра са̄вит солко̄вил яныг хо̄нт порат хо̄нтлам ма̄хум, а̄гмыӈ-мосыӈ хо̄тпат, фашистытн турманколт ня̄врамыг о̄лум порат са̄ватым ма̄хум, Финляндия, Япония ёт хо̄нтлын накт о̄лум хо̄тпат ос яныг хо̄нт порат хум та̄л хультум э̄кват олныл нё̄тавет.

	1941 та̄л па̄сныл 1945 та̄л мус хо̄нтлын нак о̄лум порат юн са̄всыр та̄рвитыӈ рӯпата ва̄рум хо̄тпат хӯрум со̄тыра са̄вит солко̄вил ойтавет. Хотьют туп хо̄т э̄тпос рӯпитас, та̄н о̄с тув ловиньтавет. Тувыл пилыщмаӈ та̄лытыт юн та̄рвитыӈ рӯпата ва̄рум хо̄тпат, фашистыт турман-коланылт ӯнлум ма̄ньлат хо̄тпат, та̄н о̄с пуссын ты олнытыл 

	тах мивет. 

	Ты олныт хо̄нтлын ва̄рмаль оигпам па̄сныл 70 та̄лэ то̄влын кастыл акв щёс мивет. Округ янытыл пуссын аквъёт нила со̄тыра атса̄ткем са̄вит э̄лумхо̄лас тах нё̄тавет. Пенсионный фонд бюджетныл ты ма̄гыс нёлоловхуйплов миллион солко̄ви ань та̄стувес. Ты олныт ка̄сыӈ хо̄тпан яныгпо̄ль э̄тпост пенсия олн ёт тах мивет.

	Пенсионный фонд ля̄ххалэ ма̄ньщи ла̄тӈыг 

	Н. МЕРОВ 

	толмащластэ.

	 
