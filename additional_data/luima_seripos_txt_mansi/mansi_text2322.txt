

	Анатолий Прокопьевич Кауртаев урыл мо̄лты газетат хансыгласум. Ань о̄йка потре на̄н э̄лаль ловиньтэлы̄н. Тав ма̄ньлатыг о̄лум поратэ, школат ос соссаӈ ма̄хум ёт рӯпитам накыт номылматыглас.

	Анатолий Ягодный па̄вылт са̄т класс 

	а̄стламе юи-па̄лт Ленинград ӯсн э̄лаль  ханищтахтуӈкве минас. Тав тув минам 

	порат са̄всыр та̄рвит ва̄рмаль о̄с ва̄щинтас. Юил тав о̄влэ̄т округ 

	образование колн путёвка-нэ̄пак ма̄гыс ялыс, тувыл на̄иӈха̄-пыл Тюмень ӯс мус минас. Яныг ӯст пыгрищ э̄лаль миннэ 

	билет ёвтуӈкве та̄ра та вēрмыс. Хӯрум э̄т железнодорожный вокзал по̄хат кон липа йӣв ёлы-па̄лт хӯяс. Тав ань ла̄внэ̄тэ щирыл, ты  йӣвыт ань тыг мус та кол по̄хат лю̄лēгыт. Та йӣвыт ёлы-па̄лт то̄нт тав ла̄гыл 

	маснутаге ёрувлам. 

	Ты сов ла̄гыл маснутыл кол по̄х хум 

	Ивашкеевн ю̄нтвес. Тав аквтох тавēн вы̄
	гыр па̄рт чемоданыл ва̄рвес. Вы̄гыр оспа 

	о̄льпыл то̄нт речникыт 

	я̄ ва̄тат  тӯщтым ос витыт о̄лнэ посыт 

	о̄люптасыт. 

	Тюмень ӯст хӯрум э̄т хӯлме юи-па̄лт хо̄нтаӈ ма̄ньщи пыгув Свердловск ӯс мус поездыл минас. Тав Ленинград ӯс миннэ мус билет ка̄тыт о̄ньщистэ кос, ос ты ӯст тавēн билет-нэ̄пакēт по̄с ва̄руӈкве э̄рыс, ос тувыл ущ мо̄т поездыт места о̄лнэ̄тэ порат, тув ӯнттаве. Та щирыл ӯрхатым пыгрищ о̄ста матахмат э̄т вокзал по̄хат хӯлыс. 

	Тыгле-тувле миннэ ма̄хум са̄в, то̄ват нас 

	мори ос матыр тӯлмантым тот хоссыгхатасыт. Акв э̄типа̄лаг лю̄ль пыгрищитн хо̄нтвес, пувумтавес. Турēн тус хуритан пēлпыӈ утыл тӯщтувес ос олнанэ, нэ̄паканэ пуссын хот та няртумтавēсыт. Тувыл мощ са̄литавес, комсомольский билетэ ос поездын ӯнтнэ билетэ

	ювле майвесы̄г. Тох олн та̄л, тэ̄та̄л, ла̄гыл маснут та̄л тав Ленинград ӯсн э̄лаль та 

	минмыгтас. Та̄глыӈ 

	поездын ӯнттувес, ӯнлын ма̄ щар а̄тим 

	о̄лыс, тав акв вагоныт ӯнлын ма̄ ёлы-па̄лт та̄тыл ма̄ хо̄нтыс. Тот тув-щуӈкырлахтым тох та э̄лаль минас. 

	Таи ёмас, ма̄хумн то̄внакт ня̄нь ло̄мтыл манос картопкал 

	майлувес. 

	Ленинградт яныг ӯсыӈ ма̄т таккēт тыгле-тувле кисхатым соссаӈ ня̄врамыт ханищтан колн ёхтыс. Тот лӯима̄ 

	ма̄ныл ёхтум а̄гири
	щит-пыгрищит колнакыл ос тэ̄нэ ма̄гыс 

	талоныл майлувēсыт. Тав алеутпыг Валентин Зайка, эвенк – Валера Салаткин, ё̄рн – Яков Салиндер ёт акв колнакт о̄лсыт. Анатолий Ленинградт нёлолов тал ханищтахтас. О̄влэ̄т 

	хӯрум та̄л школат ханищтахтын программат щирыл ханищтавес, тувыл ос ат 

	та̄л - естествознание факультетыт. 

	Институт а̄стламе порат тав 23 та̄лэ то̄влыс,  ос рӯпитаӈкве Леуши па̄выл Кондинский районын кēтвес. Тот хӯрум та̄л школа кӯщай хумыг о̄лыс ос тувыл са̄т та̄л 

	Половинка па̄выл кӯщаиг рӯпитас. Рӯ-пататэ ма̄кыг, мӯсхалыг ва̄рме ма̄гыс тав мо̄т район кӯщаитн ва̄ӈкве патвес. Ос 1969 та̄лт Анатолий Прокопьевич Нижневартовский РАЙОНО колн рӯпитаӈкве во̄ввес. Тэ̄н нэ̄тэ̄нтыл ос кит 

	а̄гиягēн ёт Нижневартовск ӯсн та ва̄нтлы
	сыт. Нэ̄тэ о̄с педагог-хо̄тпа о̄лыс.

	«То̄нт ӯс ущты яныг колыл ӯнттуӈкве патвес. Са̄в ма̄ныл ёхтум ма̄хум сыресыр ба
	локыт, пēс колытт 

	о̄лсыт, ёмас лё̄х торы-ӈыщ а̄тим. Ос ма̄хум юртыӈыщ о̄лсыт, ка̄с ва̄рсыт, пуссын акван-нё̄тхатасыт. Ань сунсэ̄н, манхурип яныг ӯсыг ēмтыс,» - Анатолий Кауртаев та о̄лупсатэ 

	урыл ла̄выс. 

	Са̄всыр мир хо̄тпат ёт  ва̄йхатым о̄йка такви соссаӈ ма̄хманэ 

	урыл нэ̄мхуньт ат ёрувла̄лыс. Тот тав «Югра лылыēп» организация ва̄рылтас,  «День обласа» намаим касыл туп Нижневартовск районт ва̄рыглавес, ань тав округ янытыл янытлаӈкве патвес. 

	Ань акв хосат о̄лум наке номылматаслум. Ма̄ньлат пыгрищиг о̄лмēт Тюмень ӯст май ла̄гыл маснутаге ёрувласаге. Ма̄хум ла̄внэ̄
	ныл щирыл, хо̄т матыр пормас хультуптэгы̄н 

	ке, тув ювле ёхтэгы̄н тах. Тох ēмтыс, Анатолий Прокопьевич 

	э̄кватэ̄нтыл 2004 та̄лт 

	тот колыл майвесы̄г. Ос та па̄сыл тэ̄н тув о̄лмыгтасы̄г. 

	Тот о̄лнэ̄тэ сыс Ана
	толий Прокопьевич 

	акв ма̄т ат ӯн
	ланты, тот тав «Югра лылыēп» намаим рӯ-пататэ э̄лаль тотытэ. 

	Округныл тув о̄лмыг
	там 250 са̄виткем 

	хо̄тпат та ӯст акван
	атхатыглэ̄гыт. 

	Ань та̄наныл ма̄н пуссын округув 85 та̄лэ то̄влын кастыл янытлыянӯв, пуста̄гыл вос о̄лэ̄гыт, са̄в щунь, 

	са̄в со̄т та̄нанылн. 

	 

	 

	Тамара 

	Мерова
