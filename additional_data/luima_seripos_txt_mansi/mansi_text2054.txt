

	Россия Правительство кӯщай хум Дмитрий Медведев ня̄врам самын паттын урыл хо̄нтхатыглап ва̄рыглас. О̄лнэ ма̄в янытыл кӯщай хо̄тпат ёт тав ищхӣпыӈ ут хосыт потыртас. Тав ла̄вме щирыл, ань Россияв янытыл ня̄врам самын патнэ ма̄гыс кӯщаит яныг рӯпата ва̄регыт.

	Округувт ань сака са̄в ня̄врам самын паты. Ня̄врам о̄щнэ ка̄сыӈ колта̄гыл олныл нё̄тумта̄лаве. Ань мо̄рсыӈ ня̄врам хотталь щалты, пуссын пусмалтавет. Яныгхо̄тпат о̄с хосанув о̄луӈкве патсыт. Статистика щирыл, округув 1 миллион 612 со̄тыра 076 хо̄тпа о̄лы. 

	Дмитрий Медведев ла̄выс: «Ань о̄лупса ёмаснувēг ēмтыс, яныгхо̄тпат нё̄тмилыл ва̄тихал ва̄рапа̄лавет. Ка̄сыӈ округт манос областьт рӯпитан кӯщай хо̄тпат, та яныт ёмас ва̄рēн, леккарыт рӯпатаныл та̄ра-паттым о̄ньщелы̄н. Самын патум ка̄сыӈ ня̄врам мӯсхал щирыл вос пусмалтаве, хо̄т манах ня̄врам самын паты, ты урыл та̄н та̄ра межведомственный комиссиян ла̄тыӈ вос кēтэ̄гыт».
