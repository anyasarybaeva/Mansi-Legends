
Марк Тэвлин ханты пыг ёт ам Ниж­невартовский район Варъёган интернатыт хо̄нтхатыгласум. Тав шко­ла мо̄лты та̄л а̄стлас, ос тув йигирище уральтаӈкве щалтсас. Ам пыг о̄лупсатэ урыл китыгласлум. Марк иӈ номсахты, па̄вылт о̄луӈкве хульты манос ювле во̄рн мины. Марк таи потыртас:
– А̄нумн нёлоловхуй­плов та̄л. Ам Русскин­ская па̄выл школат ха­нищтахтасум ос тот интернатыт о̄лсум. Ма̄н са̄ртын та па̄выл ляпат о̄лсӯв. Омагум-а̄тягум во̄рт са̄лы янмалтым акваг о̄лсы̄г, тэ̄н акванминамēн порат са̄т са̄лы туп о̄щсы̄г, ётылнув ущ щёлыӈыг ēмтсы̄г.
Ань Лана йигирищум Варъёган интернатыт о̄лы, ам таве уральтан ма̄гыс тыг ёхталэ̄гум. Ты ēрт ма̄н а̄ти сака хосат о̄луӈкве патсӯв. А̄тяв а̄тимыг ēмтум юипа̄лт, омам ётыл мо̄т хум ва̄рыс, ос ма̄н тыгле яглаӈув о̄лнэ ма̄тэ̄н ва̄нтлысӯв. Тыгыл ма̄н па̄влув 60 вēрыстат о̄лы. Ма̄н щēмьяв коныпал тот Айваседа, Покаче­выт, Айпиныт о̄с о̄лэ̄гыт. Пуссын аквъёт атпан арыгкем са̄лы о̄ньщēгыт. Тыи та̄нки янмалтам са̄лыяныл, нэ̄мхуньт мо̄т ма̄ныл ат ёвтыгла­сыт. Юн акв каӈкум ос а̄пщим хультсы̄г, омавн ос яглаӈувн нё̄тэ̄г. Ос акв йигирищув нила та̄лэ то̄влыс.
– Во̄рт о̄лнэ ма̄хманын хумус о̄лэ̄гыт, та̄н ма­тыр та̄рвит о̄ньщēгыт ман а̄ти?
– Мо̄лты тув са̄лыянув тэ̄лы о̄щнэ ма̄в ляпат на̄й пēламлас. Ма̄н матахкем хо̄тал та ма̄н ялантасӯв ос хумус вēрмысӯв, ма̄нки ё̄рувтыл на̄й та харыгтаслӯв. Мувлахи ма̄ хилым ос на̄й сэ̄йил лап-па̄хвтым тот та кап ы рт а с ӯ в . В и т л я ­пат а̄тим о̄лыс. Стой­бищаныл ма̄н ловманкем хо̄тпа аквана тх а т ы гл а с ӯ в . Р у щ па̄вылныл манос ӯсныл щар нэ̄мхотьют ма̄навн нё̄туӈкве ат ёх­талас, ла̄тыӈ кēтыгласув кос. Ма̄-во̄й но̄х-винэ хо̄тпат манос пожарни­кыт туи вертолётыл ма­нос ма̄шинал тыг ат иӈ ёхталэ̄гыт. Тэ̄лы па̄влувт колув туп на̄йн ат новвес ос са̄лыянув тэ̄пыӈ ма̄тэ витыг та тотвес.
Са̄лы тэ̄пыӈ ма̄ о̄с иӈ о̄ньщēв кос, ос та ēрт ма̄-во̄й но̄х-винэ ма̄хум манос мо̄т рӯпатат ва̄рнэ хо̄тпат тыглетувле яласэ̄гыт. Та̄н ёмас тэ̄пыӈ ма̄ яныг ма̄шинал пулиг-ялыгласаныл. Ань та ляпат лё̄х ва̄рсыт, са̄в ма̄хум ма̄шинал яласаӈкве пат­сыт, са̄лыянув пилэ̄гыт ос ла̄кква-ха̄йтэ̄гыт. Рай­он кӯщаянувн пищ­ма хансыгласӯв, ань тыг мус нё̄тмил ӯрēв. Ма̄-во̄й хилнэ ма̄хум ёт потранув акван ат ёхтэ̄гыт. Та̄н ос район кӯщаянув ма̄н тэ̄ланув ювле лаквтыяныл, мощ ӯрхатуӈкве ла̄вавēв, э̄рттам матыр договорнэ̄пак хансэ̄гыт. Та сыс ма̄-во̄й но̄х-винэ ма̄хум а̄лыматта̄л тот э̄лаль рӯпитэ̄гыт. Ос кӯщаит хо̄т суйта̄л о̄лэ̄гыт. Ма̄навн хота мус тох э̄лаль о̄луӈкве ро̄ви?
Пēс щирыл о̄луӈкве манаре кос лю̄ль, ма̄хманув та̄рвит порат пус­сын акван-нё̄тхатым ос акван-потыртахтым о̄лсыт. Во̄р ӯргалым, сы­стамыг о̄щсаныл. О̄лнэ ма̄наныл ляпат тамле яныг на̄й ат ва̄щинтасыт. Таима̄гыс ма̄н на̄й ха­рыгтан са̄всыр утыт урыл нэ̄мхуньт ат номсысӯв. Тувыл ва̄глӯв, на̄й харыгтан хо̄тпат хо̄т рӯпитэ̄гыт, ма̄н тах о̄с нё̄тавēв. Ань тай хо­тьютн агтуӈкве ро̄ви ман а̄ти, ат ва̄глув.
Пыг а̄нум тамле ты савалан номтанэ ла̄выс. Та̄н кӯщаитн ты тув на̄й харыгтан утыл тотуӈкве ос олныл нё̄туӈкве ла̄ввēсыт. Ос туп са̄лы тэ̄пыӈ ма̄нылт нэ̄матыр ва̄руӈкве ат вēрмēгыт. Акв тэ̄пыӈ ма̄ныл пулиго̄хтыртавес, мо̄т ма̄ныл на̄йин ё̄свес. Ань са̄лы тэ̄п воссыг хунь тот тэ̄лы, сака са̄ль. Тувыл та ма̄т о̄лнэ ма̄хумкēнув ма̄витаныл ма̄гыс сы­маныл ща̄ргēгыт. Ос ӯст о̄лнэ кӯщаит ём­щакв о̄лэ̄гыт, номтаныл ат савалэ̄гыт. Та̄н та̄нки апганылн э̄лаль о̄лнэ посыӈ хо̄талыт урыл аман ат номсахтэ̄гыт.
