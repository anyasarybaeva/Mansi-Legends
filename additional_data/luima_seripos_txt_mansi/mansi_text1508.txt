

	Округ Дума депутатыт ос ам на̄нан Йильпи та̄л ос Рождество хо̄тал кастыл янытлыянӯв ос тамле ла̄тӈыл тēтыянӯв.

	Ювле хультум  та̄л оигпан э̄лы-па̄лт ма̄н ва̄рум рӯпатав та̄ра-паттылӯв ос мирн ла̄вēв – маныр рӯпата ма̄н ва̄руӈкв номсысӯв ос та̄л сыс маныр ва̄руӈкв а̄лымасӯв. 

	2014 та̄л сыс ма̄н ма̄вт о̄лнэ мир ма̄гыс са̄в рӯпата ва̄рвес. Ка̄сыӈ хо̄тпа ёмащакв вос о̄лы, ня̄враманэ, щēмьятэ пуссын ёмас номтыл вос о̄лэ̄гыт, рӯпата 

	вос о̄ньщēгыт, та̄рвитыӈ ва̄рмалит ул вос ва̄щинтэ̄гыт, тыи ма̄гыс кӯщаянув ты рӯпитэ̄гыт. 

	Россия янытыл са̄в республика, область ос округ о̄лы. Та̄н халанылт щар ма̄к ёмащакв рӯпитан ма̄ тисвес. Ма̄н округув тот хӯрмит местал майвес. 

	Тыт мирув ёмащакв о̄лы. 

	Ань йильпи 2015 та̄л ты ёхтыс. Ты та̄лт округув 85 та̄лэ то̄влы. Хумус ма̄н э̄лаль о̄луӈкв патэ̄в, ты урыл ка̄сыӈ хо̄тпа вос номсахты. 

	Йильпи та̄л ос Рождество хо̄тал  - ты ёмас ялпыӈ хо̄талы̄г. Ка̄сыӈ щēмья ты ялпыӈ хо̄талы̄г ӯри.

	Йильпи та̄лт на̄н номтыт о̄щнэ ва̄рмалянын пуссын тэ̄лаг вос ēмтэ̄гыт. Пуста̄гыл о̄лэ̄н.

	 

	Округ Дума кӯщай хум Б.С. Хохряков тēтум потре ма̄ньщи ла̄тӈыл В. Хозумова хансыстэ.

	 
