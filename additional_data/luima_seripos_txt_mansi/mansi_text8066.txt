
Ты э̄тпос 11 хо̄талэ̄т ма̄н о̄лнэ ма̄в янытыл «Лыжня России – 2023» нампа касыл ва̄раве. Округувт ка̄сыӈ районт, ка̄сыӈ па̄вылт ос ӯст каснэ ма̄хум, ма̄ньлат хо̄тпат, а̄гит-пыгыт акван-атхатэ̄гыт. 
Та̄н та̄ланыл щирыл ла̄кква-уртавет ос я̄нас щирыл халанылт касэ̄гыт:
– 2005 та̄лт самын патум ос тыгыл иӈ ма̄ньнувег о̄лнэ пыгыт 5 со̄тыра вē­рыста ха̄йтуӈкв патэ̄гыт;
– аквта та̄лытт самын патум а̄гит о̄с 5 вēрыста тах товтыл ха̄йтэ̄гыт;
– 2004 та̄лт ос ты э̄лы-па̄л та̄лытт самын патум а̄гит ос нэ̄квет 10 со̄тыра вēрыста тах ха̄йтуӈкв патэ̄гыт;
– аквты та̄лытт самын патум хумыт, ма̄ньлат пыгыт о̄с 10 со̄тыра вēры­ста ха̄йтым тах касэ̄гыт. 
Тувыл нас та̄нти ка̄са­щан ма̄хум я̄нас атавет, та̄н пуссын акв ляпан лю̄лē­гыт ос аквторыг та ха̄й­талтахтэ̄гыт. Та̄н ос 1 со̄­тыра 500 метра палыт ха̄йтнэ лё̄ӈханыл паты. 
Хотьют касуӈкв ка̄сащи, тавēн такви наме нэ̄пакн хансуӈкв э̄ри, ос ты ка­сыл щё̄питан ма̄хумн ань тēтуӈкв. Каснэ хо̄талт та̄н тēнтыл, па̄ссал ос номе­рыл мивет. Ос касыл оигпан юи-па̄лт та̄н хала­нылт «лоторея» ва̄раве. Хотьют э̄рыӈ ёмас мӯй­лупсан ликми.
Ма̄ньщи ла̄тӈыл ля̄ххал Валентина УЗЕЛЬ хансыстэ
