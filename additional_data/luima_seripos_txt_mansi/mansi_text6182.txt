
Россия янытыл рӯ­питан Финно-угорский культурный центрув ищхӣпыӈ ут хосыт китыглахтын ла̄тыӈ щё̄питас, рущ щирыл ла̄ваве – онлайн-тест. 
Ма̄н, тот рӯпитан хо̄т­пат, таи та̄ра-паттуӈкв таӈхēв, ань ма̄хум аман ва̄ганыл, манах финно-угор ос самодийский хо̄т­пат яныг хо̄нтыт хо̄­нт­лысыт, хоталь нупыл тотыглавēсыт. Ищхи­пыӈ утыт о̄лнэ ло̄псӯв тамле: finnougoria.ru Ты та̄л Россиявт Год памяти намтвес.
«Финно-угорский культурный центр Российской Федерации» ГРДНТ В.Д. Поленов нампа кол кӯщай нэ̄ Татьяна Барахова тох потыртас: «Ювле хуль­тум 2019 та̄л ма̄ янытыл о̄лнэ сосса мирыт ща̄нь ла̄тӈаныл та̄лыг намаим о̄лыс. Та та̄л кастыл ма̄н ищхӣпыӈ ут хосыт кит тамле китыглахтын ла̄тыӈ щё̄пита̄лсув: рущ ла̄тыӈ ос ловиньтан нэ̄­пак урыл. Ма̄н ло̄псув ловиньтан ма̄хум тот татем ща̄гтым рӯпита­сыт, потрыт хассыт. 
Ань та̄ра-патыс, ма̄ньлат ма̄хум ос яныг­хо̄тпат ща̄нь ла̄тӈыл ос рущ ла̄тӈыл пӯмщалах­тэ̄гыт, нэ̄пак ло­ви­нь­тэ̄гыт, ма­тыр-а̄ти ва̄ӈкв таӈ­хēгыт.
Тувыл номсэ̄в, ань ты­накт яныг ялпыӈ хо̄тал о̄лыс – ма̄хманув яныг хо̄нтыт но̄х-патманыл па̄сыл 75 та̄лыг ēмтыс. 
Ты кастыл китыглах­тын ла̄тыӈ щё̄питасӯв – 1941-1945 та̄лыт сыс финно-угор мир хо̄т хо̄нтлы­сыт, манах хо̄тпа яныг хо̄нтын тотыгла­вес, та маныр. 
Э̄лумхо̄лас ат те ва̄гтэ тув маныр хан­суӈ­кве, сыме ул вос ща̄рги, ос ма̄к таи – тав тот са̄в потыр ловиньтаӈкве вēрми, матыр-а̄ти та̄ра-патты».
Ты китыглахтын ла̄тӈув ищхӣпыӈ ут finnougoria.ru ло̄псэ̄т ёмаспал нупыл кин­сэлы̄н, тох хансым о̄лы: Финно-угорские народы в годы Великой Отечественной войны. Тув нэ̄матыр арыг про­грамма ва̄руӈкве ат э̄ри, ло̄пс хо̄нтыгпилы̄н, китыглахтын ла̄тӈыт тах нэ̄глапēгыт. 
Ос таи ла̄вуӈкве таӈ­хēв, яныг хо̄нт 75 та̄лэ то̄влуме кастыл, Россия янытыл рӯпитан Финно-угорский культурный центр «ВКонтакте» ло̄п­сувт «Герои Победы» нампа я̄нас тэ̄ла щё̄пи­тасӯв – тув яныг хо̄нт урыл, та порат хо̄нтлум ос патум финно-угор ма̄хманӯв о̄вылтыт пот­рыт акван-атым о̄лэ̄гыт. 
Ла̄тыӈ щирыл рӯт миранӯв урыл ловинь­тэ̄н, матыр-а̄ти та̄ра-паттэ̄н.
Финно-угорский культурный центр па̄лыл кēтым ля̄ххал ма̄ньщи ла̄тӈыг Светлана РОМБАНДЕЕВА толмащластэ   
