

	Ха̄льӯс район Са-ранпа̄вылт ма̄нь ня̄вра-мыт ӯрнэ «Оленёнок» нампа колт «Ма̄нь са̄-лыкве» нампа коллектив атым о̄лы. Тув яласан ня̄врамыт ма̄ньщи ла̄тӈыл э̄ргēгыт ос пēс 

	щирыл йӣквēгыт. Ня̄врамыт атнэ номт Ольга Владимировна Лелятова тав э̄лаль 

	тэ̄лаг ва̄рыстэ.

	Мо̄лты яныгпо̄ль э̄тпост  «Ма̄нь са̄лыкве» акван-атым па̄сныл лов та̄лэ ты то̄влыс. Намхо̄талэ Саранпа̄выл клубыт янытлавес. Та хо̄таланыл нэ̄пак ло̄виньтан кол тармыл кӯщаиг о̄лнэ нэ̄ Галина Ларионова щё̄пита̄лыстэ. Суссылтапаныл ва̄рыгламаныл порат «Ма̄нь са̄лыкве» ня̄врамыт э̄ргысыт, йӣквсыт ос стихыт ма̄ньщи ла̄тӈыл ловиньтасыт. 

	Ольга Владимировна са̄в та̄л ма̄ньщи ла̄тӈыл ня̄врамыт ханищтым рӯпиты. Тав ма̄ньщи о̄лупсав ёмщакв ва̄нэ хо̄тпаг о̄лы. Стихыт ос э̄ргыт такви хансы. Хансум пӯмщанэ э̄лаль ня̄врамытн ханищтыянэ. Ня̄врамыт ос э̄лаль тотыяныл. 

	Галина ЛАРИОНОВА тēтум потре 

	ма̄ньщи ла̄тӈыл 

	Александр ВЬЮТКИН 

	хансыстэ.

	 
