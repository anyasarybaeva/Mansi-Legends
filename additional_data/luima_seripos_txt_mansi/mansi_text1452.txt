

	Яныг таквс э̄тпос ва̄т нупыл нёловит хо̄талт Москва ӯст бокс нампа яныг касыл о̄лыс. Па̄ссаӈ щахныӈ ка̄тыл каснэ ма̄хум халт ма̄н ма̄ньщи хумиюв Руслан Проводников касыс. Тав ма̄ янытыл янытлаве ос ёмащакв ва̄ве.


		Руслан ты э̄лы-па̄л касылэ̄т WBO чемпионский нампа э̄нтап о̄ньщас. Лӯпта э̄тпос 

		нилахуйплов хо̄талт яныг ща̄рыщ тапалъēрт США ма̄т Нью-Йорк ӯст касме порат Крис Альджиери каснэ хумитэ̄н э̄нтапе хот-вуйвес. Та па̄сыл 

		Руслан ёт касуӈкв ка̄сащан хо̄тпа хоса хо̄нтуӈкв ат вēрмувес. Тав ётэ нэ̄мхотьют касуӈкв ат ка̄сащас. 

		Ань Москва ӯст о̄лум касылн Мексика ма̄ныл о̄лнэ хум Хосе Луис Кастильо касуӈкв ёхталас. Луис Кастильо ань налыман талэ.  Каснэ палытыл нёлса̄т щёс алхатас. Са̄тлов нупыл хо̄т щёс 

		тав но̄х-патыглас. Тав 

		ётэ касум хо̄тпан нупыл са̄т э̄лумхо̄лас тав са̄ӈала̄лнэ мус ра̄тсанэ. Руслан ёт каснэ мус хӯрумхуйплов щё̄с ра̄тыглавес. Акв 

		щёс халэ̄нт каснэ хумитэ ёт нэ̄мхотьютэ̄н но̄х ат патыс. Луис Кастильо мощ ма̄ньлатнувег 

		о̄лме порат са̄в та̄л «чемпионский» нампа э̄нтап такви палтылэт о̄ньщистэ. 

		Ань ос ма̄н ма̄ньщи хумиюв ёт Москва ӯст касуӈкв ка̄сащас. Ка
		сыл о̄лум хо̄талн  хӯс хо̄талын са̄ртынув 

		ёхтыс. Мо̄т ма̄т каснэтэ щирыл са̄в щё̄-питахтуӈкв э̄ри. Та̄н тот о̄лнэ щё̄саныл лов щё̄сын юв хульты. 

		Таима̄гсыл та̄н щё̄-питахтын щирыл са̄р-тынув тув манос тыг ялантэ̄гыт. Тувыл касыл э̄лы-па̄лт тēлпаныл са̄всыр тэ̄рпил ул вос тэ̄лыгтаве, ва̄тихал уральтым о̄ньщавет. 

		Руслан каснэ хо̄талт тав э̄лы-па̄лэ̄т па̄ссаӈ ка̄тыл каснэ иӈ онтолов хум касыс. Ма̄н Россия ма̄в ма̄гсыл каснэ 

		ма̄хум пуссын но̄х-патсыт. 

		Щар ва̄ти касыл са̄тхуйплов кум минас. Ты Волгодонск ӯсныл о̄лнэ Дмитрий Кудрешов Куба ма̄ныл ёхта
		лам хум Хуан Карлос 

		Гомес ёл-паттыстэ. 

		Дмитрий Кудрешов каснэ ма̄т «кувалда» нам о̄ньщи. Тав ётэ каснэ ма̄хум пуссын пӯӈк ва̄лманыл то̄рнувēсыт, са̄ӈала̄
		лым ёл-патыгласыт. Аквъёт пуссын ань 

		хо̄тхуйплов хо̄тпа 

		тох ра̄тыгласанэ.

		Руслан Проводников Луис Кастильо халэ̄нт атыт раунд мус алхат
		сы̄г. Касылэ̄н о̄выл-тахтаме порат Руслан хумитэ та̄ра ра̄туӈкв та о̄вылтастэ. Луис Кастильо аквписыг лап-пантхатым ювле ла̄квхатас. 

		Юи-о̄выл атыт раундыт ма̄н каснэ хумиюв ща̄рыщ тапа̄лныл ёхталам хум мощщаквēн 

		ёл-паттыгластэ. Луис Кастильо но̄х-ква̄лме юи-па̄лт Руслан тавēн вильтэ̄т титынтыг ёмщакв ю̄ныгтастэ. Кастильо воссыг нэ̄матыр ва̄руӈкв ат вēрмыс, тувыл рефери нупыл 

		пуӈке хосгим ёл та 

		ӯнтыс. Та юи-па̄лт касылэ̄н та по̄илттавес. 

		Касыл о̄лум колн са̄в мир ёхталас. Ро̄ӈхимав кол алатэ но̄х а̄лты а̄лмыслӯв, пуссын хот ща̄гтсӯв. Хотьют хумус вēрмыс, тох та ро̄ӈхыс. 

		Ты алхатнэ касылт Руслан ты та̄л юи-о̄выл касылэ ты о̄лыс. Мо̄тыт касылэ рēтыӈ ю̄свой манос ма̄ньполь э̄тпост 

		тах ēмты. Та урыл нэ̄мхотьют иӈ ат ва̄гтэ.  Руслан мир янытыл 

		ва̄нэ ма̄хманэ̄н э̄лаль о̄лнэ ёмас ла̄тӈыл 

		янытлаве. 

		Ма̄н таве о̄с са̄в ёмас ла̄тӈыл тēтылув. На̄й-О̄тыранэ̄н вос ӯргалаве.

		 

		 

		Александр 

		ВЬЮТКИН

		 

 
