

	А̄ти сака хосат Ханты-Мансийск ӯсн Москваныл ЮНЕСКО тармыл рӯпитан кӯщай хум Евгений Кузьмин ёхталас. Тав  ля̄ххал тотнэ ма̄хум ма̄гыс «Информация для всех» нампа мирхал 

	программа урыл потыртас. 

	Ты совет акв программатэ мощщаг хультум мирыт та̄н ща̄нь ла̄тӈаныл урыл хансым о̄лы. То̄ва соссаӈ ма̄хум ща̄нь ла̄тӈаныл сака молях хот-со̄ймēгыт, таима̄гыс ты тэ̄лат акваг уральтаӈкве э̄рēгыт. Соссаӈ ма̄хум са̄в ми
	рыӈ ма̄хум халт ла̄кква
	мингалэ̄гыт  ос та щирыл ла̄тӈаныл та ёрувлыяныл. 

	Евгений Кузьмин ӯсувт о̄лме сыс А̄с-угорский ма̄хум рӯпи-тан институтн щалтсас. Тот ханты, ма̄ньщи ос ё̄рн хо̄тпанув ёт ва̄й-хатас, та̄н рӯпатаныл ос о̄лупсаныл о̄вылтыт пӯмщалахтас. Ань 

	сунсум ос хӯнтамлам 

	тэ̄ланытыл хум хот-щагтым хультыс. 

	Ты та̄л о̄йттур э̄тпос хо̄тыт ос са̄тыт хо̄тала-гēт ӯсувт  Саммит БРИКС нампа мирхал конференция ва̄раве. Тыг мо̄т хо̄н ма̄ныл са̄всыр кӯщаит ёхтэ̄гыт тах. Та̄н мощща хультум мирыт ща̄нь ла̄тӈаныл э̄лаль тотнэ урыл потыртаӈкв патэ̄гыт. Учёныит ла̄в-сыт, ищхӣпыӈ ут хосыт ща̄нь ла̄тӈанув суяныл э̄лаль хансуӈкве вос а̄лымēв. Ань туи акван о̄с тах хо̄нтхатыглэ̄гыт.

	 

	Округ губернатор пресс-служба ля̄ххалэ ма̄ньщи ла̄тӈыл 

	Т. Мерова 

	хансыстэ.

	 
