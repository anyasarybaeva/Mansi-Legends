

	Округувт э̄лы ма̄т ӯнлын па̄влытн налыман нупыл кит тонна э̄рнэ пормас тотаве. 2015 та̄л кастыл нилахуйплов тонна бензин ос солярка, тувыл нёлоловхуйплов тонна кӯр па̄лтыглан а̄хвтас тах ёвтаве. 

	Ты та̄л яныг таквс э̄тпост округ Правительстват рӯпитан кӯщаит заседание ва̄рыгласыт, тот та̄н ты ва̄рмаль урыл потыртасыт. Ты тэ̄ла ма̄гыс олныт округ бюджетныл а̄рнтаг миӈкве патавет. Пормас тотнэ хо̄тпат аукцион щирыл пēриявет. 

	Кӯщаянув ла̄внэ̄ныл щирыл, 

	ты хосыт э̄лы ма̄т ӯнлын па̄влытт о̄лнэ ма̄хум о̄лупсаныл кӯпнитнувēг ēмты, мощ нё̄тавет. Губернатор ва̄ӈын хум Геннадий Бухтин ла̄выс, ты ва̄рмаль мӯсхал щирыл э̄лаль тотнэ ма̄гыс акваг уральтаӈкве патаве.

	 

	Губернатор 

	пресс-службатэ 

	кēтум ля̄ххал 

	ма̄ньщи ла̄тӈыг 

	Николай МЕРОВ хансыстэ.

	 
