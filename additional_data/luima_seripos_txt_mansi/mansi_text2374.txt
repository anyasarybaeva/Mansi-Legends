

	Ты э̄тпост Ханты-Мансийск ӯс ля̄ххал тотнэ колн округ кӯщай ва̄ӈын хум Дмитрий Шаповал ос са̄в накпа колыт хот-щё̄питан фондыт рӯпитан кӯщай Сергей Макаров ёхталасы̄г. Тэ̄н о̄лнэ колыт хот-щё̄питан урыл хӯлтнэ ла̄тыӈ потыртасы̄г. На̄н ань тэ̄н потранэ̄н э̄лаль ловиньтэ̄н.

	Мо̄лты та̄л сӯкыр э̄тпост са̄в накпа колыт хот-щё̄питан ва̄рмаль рӯпитаӈкве о̄вылтах-тас. Ма̄хум ка̄сыӈ э̄тпос олн тув ойтэ̄гыт. Ты 

	тэ̄ла рӯпитан па̄сныл акв та̄л минас. Ань Югра ма̄т хо̄т со̄тыра са̄тсат са̄в накпа кол 

	хот-щё̄питан ма̄гыс план-нэ̄пакн хасвēсыт. Тот ниласа̄т арыгтем щēмья о̄лы. 

	Округувт хо̄тпан 

	процент са̄виткем 

	ма̄хум ты тэ̄ла ма̄гыс 

	та̄ра олн ойтэ̄гыт. Кӯ-щаит ты ва̄рмаль щирыл акваг сапра̄нит ва̄рыглэ̄гыт, ма̄хумн 

	хӯлтнэ ла̄тыӈ ла̄вēгыт. Ань ты хо̄тал мус пēс 

	колыт хот-щё̄питан ма̄гыс 550 миллион солко̄ви атвес. То̄ва колыт щё̄питаӈкве патвēсыт. 

	Хоты колыт арген 

	пēсыг ēмтсыт, тамле 

	колытт о̄лнэ хо̄тпатныл олн ат виве. Ты хо̄тпат мо̄т йильпи колыл тах мивет. Кол ма̄гыс атым олныт государства па̄лыл акваг уральтым о̄ньщуӈкве патавет. Хо̄тпа колэ тыналан порат, та ойтум олнанэ тавēн ювле ат мивет, 

	кол хот-щё̄питан ма̄гыс тох та хультэ̄гыт.

	Округ янытыл Когалым, Ханты-Мансийск, Белоярский, Югорск, Лангепас, Нягань, Нефтеюганск ос Радужный ӯсытт ма̄хум кол щё̄питан ма̄гыс олн та̄ра ойтэ̄гыт. Ос Сургут, Покачи, Мегион ӯсытт ос Нижневартовский районт о̄лнэ 

	ма̄хум а̄рнтаг са̄в олн 

	атсыт. Тот о̄лнэ са̄выӈпа̄лэ э̄лумхо̄лас ты тэ̄ла урыл нэ̄матыр торыӈ ат ва̄гыт, таима̄гыс ойтхатуӈкве хурахлэ̄гыт. Та̄нанылн ты ва̄рмаль урыл ёмщакв потыртаӈкве э̄ри, та̄ра вос паттысаныл. Ань тот ва̄тихал сапра̄нит ва̄рыглаӈкве патавет. 

	Колыт ма̄гыс олн 

	атнэ фондыт рӯпитан кӯщай Сергей Макаров ла̄выс, 2014 та̄лт 350 са̄в накпа кол хот-щё̄питавес. 2015 та̄лт ос 320 колытт рӯпата ва̄раве. Ань Белоярский, Советский ос Октябрьский районытт колыт а̄стлавēсыт. 

	Округувт са̄всыр ӯст атхуйплов са̄вит кол иӈ хультыс, та̄н 

	та̄л холнэ мус а̄стлан 

	щирыл о̄лэ̄гыт. 

	Ма̄хум ты рӯпата та̄нки о̄с уральтаӈкве вēрмияныл. Хот-щё̄питан колыт ат та̄л уральтым о̄ньщавет. Ты та̄лыт сыс, кол матаре хомлег ēмты ке, рӯпата ва̄рум компания та̄нки ё̄ранылт хот-щё̄питаӈкве ла̄вавет 

	тах. 

	 

	Николай 

	МЕРОВ
