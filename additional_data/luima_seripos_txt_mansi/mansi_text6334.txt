
Ты э̄ргыг «Ка̄нась рӯт хум» (Мужчина княжеского рода) нампа нэ̄пакт хансым о̄лэ̄г, ты нэ̄пак 2010 та̄лт А.М. Хромова ос В.В. Хромов та̄ртыстэ̄н. Тув Пēтр Ефимович Шешкин урыл потыр ос э̄рганэ хансым о̄лэ̄гыт, тав ёргум хуриянэ пуссын тув по̄слым о̄лэ̄гыт. То̄ва э̄ргыт ма̄н ань газетан ва̄риянӯв.
А̄тыӈ (а̄) ӯй лувкем, 
Сагыӈ ӯй лувкем.
Пумыӈ кол 
паттатэ̄ныл
Лю̄льнэ о̄щ паттатэ̄т
Нас та пувиньтамум,
Щилыӈ йӣв тукаквел,
Намыл та кēрлыкēлум.
Ма̄ньщи кой а̄гикем
Тюньтарыӈ йӣвп
 ма̄щтыр а̄пант
Э̄т ке тотыглыкēлум.
Ща̄нен о̄ньщима 
колкемēн
Мēн та ё̄ӈхиламēн,
Пуссын о̄лыглыкена!
Ща̄нен о̄ньщим 
тыныӈ ма̄кем
Хо̄тэн хо̄тал 
костылакве
Акваг хунь хӯлилум.
Са̄вит хо̄тал ёхталэ̄гум
Са̄вит э̄тэт ёхталэ̄гум.

А̄тыӈ ӯй лувукем
Сагыӈ ӯй лувкем
Пумыӈ кол 
паттатэ̄ныл
Лю̄льнэ о̄щ 
паттатэ̄ныл
Щилыӈ йӣв тукаквел
Но̄х ке кēрыглылум,
Ва̄ӈнэ ат а̄гмаяты,
Ня̄рме ат ӯщиглы
Ла̄глыӈ ӯй 
ла̄гылаквел, 
Паттаӈ сун 
лаквупаквел.
Пум ва̄рнэ хӯрум а̄ги
Пум ва̄рнэ хӯрум а̄ги, 
Пум коснэ са̄вен а̄ги
Тувен ва̄рнэ 
са̄в хо̄талэ̄т
Лӯптаӈа пум 
хара урыт
А̄ги (а) нэ̄ ēрӈаквел
Лю̄льнэ пуме са̄грилува,
То̄снэ пуме консылува
Ты йӣве-ка хара урыт.
Ма̄ньщи э̄рыг ка̄сквел
Кēрыӈ (а) йӣв ка̄ттакве
Пумал о̄с са̄гриянув,
Пумал о̄с то̄слыянув.
Ма̄не пуӈкупа коснэ
 йӣвквел
Патум пумыл атылува.
То̄сам (а) пум са̄вен 
йӣв-хал
А̄гит та рēпыгла̄лыкēва,
А̄гит о̄с хосгыгла̄лыкēва.

Са̄лтум ӯй са̄в лувкēв,
Хансаӈ (а) ӯй са̄в
 мискēва
Сыт со̄рыгквел 
та̄стыянува,
Сыт со̄рыгквел вос
 о̄лыквет.
Пум ва̄рнэ хӯрум а̄ги,
Пум коснэ са̄вен āги
Тувен вāрнэ сāв 
хо̄талэ̄та
Ты мāтэ-ке ня̄рыӈ урта.
А̄ги (а) нэ̄ ё̄милаквел
Урал о̄с 
ё̄мыгла̄лыянува,
Урал о̄с 
то̄слыглāлыянува.
 
