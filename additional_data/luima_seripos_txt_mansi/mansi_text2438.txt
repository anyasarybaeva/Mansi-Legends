

	Хурит ка̄тыл по̄слын о̄йка Геннадий Райшев «Новые работы -2015. Посвящение Югре» нампа йильпи суссылтапе щё̄питавес. О̄йка ты та̄лт по̄слум хуриянэ акван-атвēсыт ос та̄наныл сунсыглан ма̄гыс ювле хультум яныг таквс э̄тпост ма̄хум тув во̄виньталвēсыт.

	Тамле тэ̄ла округув 85 та̄лэ то̄влынэ̄тэ кастыл ва̄рвес. Геннадий Степанович яныг таквс э̄тпос о̄выл 

	щислат намхо̄талэ 

	о̄лыс. О̄йка 82 та̄лэ то̄влыс. Та хо̄талт 

	тав мӯй хо̄тпатн 

	янытлавес.

	Суссылтапн ёхталам ма̄хум э̄лы-па̄лт о̄влэ̄т э̄ргын ос йӣквнэ 

	ансамбль пӯмыщ э̄рыгсов та̄ныт са̄ӈк-вылтас. Тувыл «Хо̄тал» 

	нампа А̄с-угорский 

	театр ма̄хум акв 

	нё̄тнэ йӣкв йӣквсыт. 

	Ты ва̄рмалиг тув атхатыглам хо̄тпатн сака мӯстысыт. 

	Наталья Фёдорова, та суссылтап щё̄питам нэ̄, мощ потыртас. Тав ла̄выс: «Ань ты 

	йильпи суссылтапув ма̄н  «Геннадий 

	Райшев: Новые работы» нампа проект щирыл ва̄рыслӯв. Тав 

	ка̄сыӈ хо̄тал са̄всыр йильпи хурит по̄слы. 

	Та̄л сыс ма̄н сака са̄в хури акван-атсӯв. Ань хоты хурит мирн суссылтан ма̄гыс пēрияӈкве ос на̄нан суссылтаӈкве, ам са̄в щё̄с номсахта
	сум. Суссылтапув кит я̄нас колнакыгт ва̄рыслӯв. Тув 70 арыгкем хурит атсанӯв. Та̄н пуссын аквтупмат 

	о̄лнэ ма̄кев янытлан ма̄гсыл по̄слым о̄лэ̄гыт. Акв хури Геннадий 

	Степанович ты суссылтап пӯснэ э̄лы-па̄л 

	хо̄талт по̄слуӈкве а̄стлыстэ, тот о̄люпанэ ущты то̄суӈкве патсыт. На̄н тав по̄слум 

	хуриянэ щирыл То̄
	румныл ёлаль суснэ самыл нё̄тнэ ма̄кев, 

	са̄всыр ӯйхулыт, соссаӈ ма̄хум о̄лупса
	ныл ка̄салыяны̄н».

	Тувыл Геннадий 

	Райшев то̄ва по̄слум 

	хуриянэ о̄вылтыт такви потыртас. Тав по̄слум утанэ нупыл сунсыманы̄н, та̄ра от торгамтахты – маныр тот по̄слым о̄лы. 

	Акв хурит, насати, са̄в 

	лувыт ха̄йтнэ̄ныл по̄слым о̄лэ̄гыт, мо̄т 

	хурит мисыт акван-атхатамыт. 

	Хо̄н ма̄ныл ёхталам финн хо̄тпат рӯпитан колн о̄с щалтсасыт. Маткем тот 

	та пӯмщалахтасыт. 

	Ты суссылтап рēтыӈ ю̄свой э̄тпос мус рӯпитаӈкве паты. На̄н Ханты-Мансийск ӯст мӯйлынэ̄н порат 

	тув ялуӈкве о̄с 

	вēрмегы̄н.

	Тамара 

	хатанева
