

	Яныг таквс э̄тпос ва̄т нупыл нилыт щислатэ̄т Анфиса Михайловна Хромова 80 та̄лэ то̄влыс. О̄лмет э̄ква ма̄ньщи мирув ма̄гыс са̄в ёмас тэ̄ла ва̄рыс. Тав Ханты-Мансийский педучилище ос ётыл Ленинград ӯст (ань Санкт-Петербург) А.И. Герцен нампа институт а̄стламе юи-па̄лт  са̄в та̄л школат рӯпитас. 1962 та̄лныл 1983 та̄л мус Саранпа̄вылт ос ётыл Кульпас школат рущ ла̄тыӈ ос литература ня̄врамытн  ханищтас. О̄йкатэ Владимир Вячеславович Хромов о̄с тот ня̄врамыт ханищтас, тувыл Кульпас па̄выл школат кӯщаиг о̄лыс.

	Анфиса Михайловна  1984-1987 та̄лытыт  РСФСР Министерство просвещения тармыл научно-исследовательский институтн рӯпитаӈкве вуйлавес, тот «Ма̄ньщи ла̄тыӈ» ханищтан нэ̄пак  хансуӈкве нё̄тыс.  Тувыл 1984 та̄лныл 1997 та̄л мус щēмьятэ ёт Кульпас па̄вылт о̄лсыт.  Тот Анфиса Михайловна соссаӈ а̄гири-щит ма̄гыс «Сэ̄рипос» йӣквнэ 

	ос э̄ргын ансамбль ва̄рыглас. 

	Тав акв ма̄т нэ̄мхуньт ат ӯнлантас. Ня̄врамыт ёт рӯпи
	таме коныпал  Тюменский область депутатыг пēрия̄лвес, ос Кульпас па̄влыӈ нэ̄ хо̄тпат Советанылт пуӈктотыс. Тав номтэ̄т тот 1990 та̄лт «Найотыр маа» музей ӯнттуӈкве  патвес. Музей ань тыг мус рӯпиты,  тот ма̄ньщи пēс коланув ӯнттувēсыт. Са̄в ма̄ныл тув ёхталан мӯй 

	ма̄хум йис о̄лупсал пӯмщалах
	тэ̄гыт. Та̄гт ма̄хум ка̄сыӈ тув Ӯринэ̄ква ялпыӈ хо̄тал тот янытлэ̄гыт.

	 Финно-угорский рӯт мирыт  акван-атхатыгламаныл порат, 

	Анфиса Михайловна ма̄ньщи пēс йис тэ̄лат урыл акваг потыртас.  1997 та̄лт о̄йкатэ̄нтыл Ханты-Мансийск ӯсн ва̄нтлысы̄г, тыт  Вася ос Серки пыгагēн о̄лэ̄г. 

	Тыт  Анфиса Михайловна «Торум маа» музейт рӯпитас. Тув о̄с са̄всыр пормасыт атыс, ма̄ньщи потрыт нэ̄пакн хансыс, хурит по̄слыс. Тэ̄н о̄йкатэ̄нтыл аквъёт са̄всыр нэ̄пакыт та̄ратасы̄г, ма̄ньщи нэ̄пакыт щё̄пита̄лсы̄г.  

	 «Лӯима̄ сэ̄рипос»  газетавн тав о̄с акваг нё̄тыс, ма̄ньщи хо̄тпанув о̄вылтыт потрыт кēтсалыс. Рӯпа-татэ мӯсхал щирыл ва̄рме ма̄гыс тав ма̄гылт о̄щнэ по̄сыл майлувес 

	ос «Отличник просвещения» намыл янытлавес. Ма̄н таве ёмас посыӈ номтыл ка̄стылӯв.

	 

	Тамара 

	хатанева

	 
