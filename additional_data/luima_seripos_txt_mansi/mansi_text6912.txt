
Округувт рӯпата та̄л о̄лнэ хо̄тпат ма̄гыс «Ханты-Мансийский центр труда и занятости населения» нампа кол рӯпиты. Та̄н ма̄хумн рӯпата кинсуӈкве нё̄тэ̄гыт. Ма̄н газетавн кēтум, потыраныл э̄лаль ловиньтэлы̄н.
Ханищтахтын ма̄ныл а̄стлам ма̄ньлат хо̄тпат щар о̄влэ̄т та̄нки ма̄гсыла­ныл э̄рнэ ос ёмас рӯпата хо̄нтуӈкве номсэ̄гыт. Ты ва̄рмаль щирыл округувт «Центр труда и занятости населения» кол рӯпиты. Тот рӯпата та̄л о̄лнэ хо̄т­пат нё̄тавет.
Та колт рӯпитан хо̄т­пат мо̄т са̄всыр тэ̄ла о̄с ва̄рēгыт. Ань школа а̄ст­лам ня̄врамыт манхурип специальность щирыл училищат манос универ­ситетт э̄лаль ханищтах­туӈкве ка̄сащēгыт, та̄н хӯлтыяныл.
Тот студентыт ос яныг­пāла хо̄тпат о̄с нё̄тавет. Тувыл ня̄врам ёт юн ӯн­лын нэ̄квет нё̄тмил винэ ма̄гыс тув ёхтуӈкве вēр­мēгыт. Тот ты ма̄хум матыр профессия хосыт э̄лаль ханищтах­туӈкве нё̄та­вет.
Тув ёхтын хо̄тпат та̄ра ла̄вавет, о̄влэ̄т та̄н киты­глаӈкве патавет - та̄н хоты профессия щирыл рӯпи­таӈкве вēрмēгыт, ты тэ̄ла ёмщакв та̄ра-пат­таве. 
Рӯпата та̄л о̄лнэ хо̄т­пат акваг тот нё̄тавет. Хо̄тпа рӯпата хо̄нтуӈкве ат вēрми ке, тав мо̄т про­фессия щирыл ханищ­тахтын магыс хотталь кēтуӈкве вēрмаве. Тот ма̄хумн нилахуйплов та̄ланыл то̄влын юи-па̄лт нё̄тмил ва̄раве. 
Ищхӣпыӈ ут хосыт www.job.adm­hmao.ru ло̄псын нё̄тмил во̄внэ ма̄гыс хансуӈкве ро̄ви. Тот «личный кабинет» ва̄руӈкве э̄ри. Тувыл Госуслуга хосыт «гражда­нам» ло̄пс пун­сэ̄н, э̄лаль «услуги в элек­тронном виде» нампа мāт тот «про­фес­сиональная ориен­тация» ло̄пс хон­тэ̄н. Тот нэ̄пакт на̄нки урын­тыл потыр хансэ̄н ос «Ханты-Мансийский центр занятости населе­ния» нампа ло̄псын кēтэ̄н. Ётыл на̄нанн ювле хӯлтнэ ла̄тыӈ тах ёхты. 
Рӯпитан ма̄н кēтнэ нэ̄­пакыт э̄рнэ щи­рыл хан­суӈкве ты колт нё̄тавēн. Тот рӯпата минэ кӯщай ёт потыртаӈкве ханищ­та­вēн. Тувыл хоты ма̄т рӯ­пата кинсуӈкве, тот хӯл­тавēн тах. 
Ты кол адресэ тамле:
Ханты-Мансийск ӯс, Карла Маркса ӯсхулы, 12 колэ, 1 этаж, 1 колнак. Тув ёхтынэ̄н порат, тамле нэ̄пакыт ёт-о̄ньщēн:
- на̄нки намнэ̄пакын (паспорт);
- ханищтахтын ма̄ныл а̄стлам диплом-нэ̄пакын;
- а̄гмыӈ-мосыӈ хо̄тпатн ёт пусмалтахтын нэ̄пак о̄ньщуӈкве э̄ри.
Матыр китыглахтын ма̄гыс «Ханты-Мансийск ӯс центр занятости насе­ления» колн ты телефон хосыт свонитэ̄н: 8(3467) 32-21-88 ос ты юи-па̄лт 115 нё̄тумтэ̄н. Та̄н электронный почтаныл: hm4_czn@admxmao.ru 
Ты потыр Ирма Вольдемаровна Шрайнер кēтыстэ, ма̄ньщи ла̄тӈыг Николай МЕРОВ хансыстэ
