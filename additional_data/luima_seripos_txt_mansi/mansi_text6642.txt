
Ма̄н округув янытыл 2020 та̄лт сосса ма̄хум во̄рт о̄лнэ 90 ма̄ Россия Министерство Юстицият реестр-нэ̄пакн хансым о̄лэ̄гыт. Тамле ма̄т о̄лэ̄гыт.
Ювле хультум та̄л сыс Николай Евлахов, округ предпринимателит тэ̄ланыл ӯргалым рӯпи­тан хум, то̄ва хо̄тпат ёт телефон хосыт потыртас ос ва̄рмаляныл урыл ки­тыгласанэ. Ос мо̄таныт аман телефон номераныл пēнтсаныл, аман стой­бищат ат о̄лыглэ̄гыт – та̄нки о̄с нэ̄матыр ювле ла̄тыӈ ат кēтэ̄гыт. 
Николай Евлахов пус­сын э̄рнэ ля̄ххалыт та̄на­нылн ла̄выс ос та̄нки тэ̄ланыл урыл китыгла­санэ. Тувыл мо̄т сосса хо̄т­пат тэ̄ланыл тав вос ва̄ганэ, та̄н связь щирыл ювле о̄с вос свонитану­выт. Ос та̄нки номераныл, адресаныл пēнтсаныл ке, ёмщакв вос хӯлтнуваныл.
Ань сосса ма̄хум ма­тыр китыглан ла̄тыӈ о̄нь­щегы̄т ке, та̄н Николай Евлаховын, ищхӣпыӈ ут хосыт Biz86@admhmao.ru пищма кēтуӈкве вēрмē­гыт. Ты коныпал Viber ля̄х­хал кēтнэ (йильпи щирыл мессенджер) ты телефон хосыт +79526926192  матыр хансуӈкве ро̄ви. 
Тэ̄ланын та̄рвитыг миннэ̄ныл порат, та̄ра нё̄тавет тах. 
Предпринимателит ӯргалан колныл кēтым ля̄ххал ма̄ньщи лāтӈыл Тамара МЕРОВАН толмащлавес 
 
