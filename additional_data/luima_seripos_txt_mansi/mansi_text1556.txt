
Ма̄н округувт Ханты-Мансийский негосударственный пенсионный фонд рӯпитаӈкв о̄вылтахтаме па̄сныл, мо̄лты та̄л лов та̄лыг ēмтыс. Ань тот рӯпитан ма̄хум маныр рӯпата лов та̄л сыс ва̄рсыт, ты урыл НПФ кӯщай хум Алексей Охлопков ля̄ххал тотнэ ма̄хумн потыртас.

	Тав ла̄выс, ма̄ янытыл са̄всыр хо̄н ма̄т о̄лнэ ма̄хум рӯпитаӈкв хунь о̄вылтахтэ̄гыт, та̄н та̄нки пенсияныл ма̄гыс та̄ра олн атуӈкв патэ̄гыт. Рӯпитам та̄ланыл сыс 

	са̄в олн атхаты. Таима̄-гыс э̄лы ма̄т о̄лнэ пенсионер-хо̄тпат са̄в пенсии-олн ты выгыт.

	Россияв янытыл ты рӯпата лов та̄л ювле 

	хультум порат о̄выл-тавес. Ос са̄выӈпа̄лэ ты та̄лыт сыс пенсионный фондыт рӯпитан ма̄хум олн хумус 

	атуӈкв, нэ̄матыр торыӈыщ ат ва̄саныл. Ань тыг мус «пенсионный реформаг» ла̄внэ рӯпата Россият ёмащакв та̄ра ат паттувес. Рӯпитан ма̄хум та̄нти пенсияныл ма̄гсыл олн атуӈкв ат ка̄сащēгыт. Номсэ̄гыт, минэ олнаныл хотталь тотавет.

	Ма̄н округувт рӯпитан ма̄хумныл атнэ олныт 

	ты пенсионный 

	фонд акв ма̄т нас ат о̄ньщиянэ. Ты олныт 

	кол ӯнттын ма̄н мивет, тувыл ӯнттым о̄лнэ  

	колыт тыналавет. 

	Ювле фондын са̄внув олн ёхты. Ты арыг сэ̄лым олныт фондын хасхатам ма̄хум халт 

	уртавет, процентыг ловиньтавет.

	Акв хо̄тпа та̄л сыс 

	такви ма̄гсылэ 12 со̄тыра солко̄ви те 

	пины, аквтыса̄вит солко̄ви округ бюджетныл миве. Нумыл процентыт ловиньтавет. Тох ты ка̄сыӈ хо̄тпа 

	такви ма̄гсылэ пенсия-олн аты. 

	Ты кӯщай ла̄выс, то̄ва хо̄тпат пенсияныл сака яныг, та̄н ка̄сыӈ э̄тпос нумыл 20 со̄тыра солко̄вил ойтавет. 

	Валентина 

	Васильева

	 
