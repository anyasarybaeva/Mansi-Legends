
Ва̄т са̄грапнал э̄тпос ловит хо̄талэ̄т Россия ма̄ янытыл Йильпи та̄л тотнэ Ащирма ва̄рнэ я̄ӈк тусыӈ о̄йкат онтоловитыг Ханты-Мансийск ӯст атхатыгласыт. Касыланыл хӯрум хо̄тал сыс минас. Каснэ ма̄гсыл хо̄тхуйплов ма̄ныл тусыӈ о̄йкат апыг а̄гияныл ёт тыг ёхталасыт.
Ащирма тотнэ о̄йкат янытлан кастыл ӯс ко­тильн са̄в мир ёхталас. Кон мощ ащирмаӈ о̄лыс ос ащирмаӈ во̄т во̄тыс. Щёровн нэ̄мхотьют ат по̄львес, са̄всыр э̄рыг пус­сын э̄ргысыт, ёмащакв йӣквсыт, та̄кищ поргы­сыт, юртыӈыщ ёнгы­сыт. 

Ётыл ня̄врамыт пус­сын Ащирма тотнэ о̄йка во̄всыт, тав хо̄вт на̄янэ но̄х вос пēламтыянэ. Та ховт ляльт пуссын сус­сыт, тот сака са̄в э̄лум­хо̄лас о̄лыс. Тамле хора­мыӈ хо̄вт ам нэ̄мат хуньт ат ва̄сум. Ня̄врамыт хунь ка̄саласаныл, пуссын сака та̄кыщ ща̄гтсыт. 

Та хо̄талт ӣтипа̄лаг сака ёмас о̄лыс, э̄лумхо̄­ласыт сыманыл пуссын во̄йт хуясыт, осэва̄тал ут ва̄сыт, са̄всыр мо̄йт хӯнт­ласыт, тувыл ты ялпыӈ хо̄тал та оигпас, ма̄хмыт ла̄кква та минъяласыт.

