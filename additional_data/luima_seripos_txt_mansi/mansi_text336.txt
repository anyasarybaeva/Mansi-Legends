
Ювле хультум во̄ртур э̄тпост Ханты-Мансийск ӯс мирколт рӯпитан ма̄хум «Народный фронт «За Россию» нампа сапра̄ни ва̄рыгласыт. 
Тув округув янытыл нёлса̄т нупыл хо̄т хо̄тпа ёхталасыт. Та̄н пуссын са̄всыр ма̄тт о̄лэ̄гыт ос  рӯпитэ̄гыт. Ань та̄н акван-нё̄тхатуӈкв ла̄ввēсыт. Ты э̄тпос 8 хо̄талэ̄т округувт пēриян ва̄рмаль тах ва̄раве.
Ты «Народный фронтыг» ла̄внэ ма̄т пуӈк тотнэ хумыг Россия Президент В.В. Путин о̄лы. Ос ты о̄лум сапра̄ни кӯщаиг Лариса Белоцерковцева о̄лыс, тав Москва ӯсныл тыг ёхталас. 
Акван-атхатыгламаныл порат ла̄ввēсыт, округувт региональный штаб тах ва̄раве, тот ва̄т нупыл хо̄т хо̄тпа рӯпитаӈкв патэ̄гыт. Тувыл та̄н халанылт иӈ хӯрум ва̄ӈын кӯщаит пēриявēсыт. Ты пēриим ма̄хум округув янытыл мирн нё̄туӈкв патэ̄гыт.
 
 
