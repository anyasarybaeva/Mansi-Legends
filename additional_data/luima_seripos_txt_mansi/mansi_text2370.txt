

	Ха̄льӯс район Ягрим па̄вылт Тамара Семёновна Мезенцева о̄лы. Тав такви А̄нъя па̄вылт самын патыс, тот яныгмас. Ам та па̄вылн туи порат ялмум порат, ты ма̄ньщи э̄ква ёт хо̄нтхатыгласум. Тав а̄нумн а̄ще мо̄йтыглам мо̄йт мо̄йтыстэ. Ма̄нь порат хӯлыгластэ, э̄рыӈ мощ хот-ёрувластэ, на̄н ты мо̄йт э̄лаль ловиньтэлы̄н.

	«Пēс йис порат 

	ма̄ньщи щēмьят 

	пуссын во̄рт о̄лсыт. Э̄кваг-о̄йкаг о̄лэ̄г-хӯлэ̄г, хӯрум пыг о̄ньщēг. 

	Пыгыт пуссын нэ̄ тотсыт. Хум хо̄тпат 

	во̄раим яласэ̄гыт, юн а̄тимыт. Яныгпа̄ла 

	э̄ква хӯрум маньнэ̄т 

	нупыл акваг ла̄выглас, э̄ти та̄н ва̄руӈкве ат ро̄ви. Маньнэ̄т та̄нки 

	коланылт я̄нас о̄лсыт. 

	Аквматнакт э̄тииг 

	ēмтыс, кит маньнэ̄г та̄н ва̄руӈкве ӯнттсы̄г. Ма̄ньнув маньнэ тэ̄н нупылэ̄н ты кос ла̄ви: 

	– А̄ква ла̄выс, э̄ти 

	та̄н ва̄руӈкве ул 

	ӯнтэ̄н. Э̄ти та̄н ва̄
	руӈкве ат ро̄ви. 

	Матарын тах ёхтуӈкве вēрмавēн. Яныгхо̄тпа ла̄тыӈ хӯнтлуӈкве 

	э̄ри.

	Яныгнув маньнэ̄г щар ат хӯнтлэ̄г. Э̄тииг 

	ēмты, о̄с та̄н ва̄руӈкве 

	та ӯнтэ̄г. Са̄ртын 

	ма̄ньщи колт ма̄хум йӣв пал тармыл 

	хуясыт. Акв э̄т хӯлэ̄гыт, маньнэ̄т пуссын ня̄вра-мыӈыт. Аквматэ̄рт э̄ти кол по̄хын хотьют ёхтыс. Ёсаг манос товтыг акван-ра̄тыяге, па̄ссаг тӯйтныл паргалтыяге. А̄ви сунт мус 

	ёхтыс, матаре та лохги. Яныгнув маньнэ̄г та̄н ва̄руӈкве хот-по̄йтсы̄г. Ма̄ньнув маньнэ ла̄ви:

	– Ам ты кос ла̄всум, 

	э̄ти та̄н ул ва̄рēн. 

	Нэ̄н манрыг тох капыртэгы̄н.

	Пуссын хот-рохты-сыт. Пилым тох э̄т та хӯлсыт. А̄лпыл ква̄лсыт, о̄йканыл иӈ ат ёхтысыт. Во̄рт яласэ̄гыт, 

	хосан манос ва̄тин 

	минасыт, та̄нки ва̄
	ганыл. Хӯрум маньнэ̄т ня̄врамыӈ та̄гыл 

	та̄нки юн о̄лэ̄гыт. 

	Хо̄тал матыр ва̄руӈкве пувиньтахтэ̄гыт, ня̄вра-маныл ёт сактахтэ̄гыт. Э̄типа̄лаг ēмты, китгаге о̄с та̄н ва̄руӈкве та 

	ӯнтэ̄г. Ма̄ньнув маньнэ тай хо̄тал порат та̄н ва̄ри. Тав тэ̄натэ̄н ты кос ла̄ви:

	– Нэ̄н та̄н э̄ти ул 

	ва̄рēн, ат ро̄ви. Манрыг 

	ат хӯнтлэгы̄н. Матарын тах ёхтавēн. 

	Ат хӯнтлэ̄г, та̄н 

	э̄лаль тох та ва̄рēг. 

	Тувыл китыт э̄ти
	па̄лаг ēмтыс, хуйнэ ма̄ щё̄питасыт. Ёл-хуйнэ̄ныл э̄лы-па̄лт о̄с та̄н ва̄руӈкве та 

	ӯнтсы̄г. Аквматэ̄рт кол са̄мт ос матыр 

	суйтуӈкве та патыс. 

	Кӯтювыт кон та 

	ня̄ӈхалтахтасыт. Хотьют 

	ёсаге манос товтаге 

	акван-ра̄тыяге, пассаге тӯйтныл паргалтыяге. А̄висунтын ёхтыс, матаре та 

	лохги, колса̄мыт нас то̄ргēгыт. Маньнэг хот-рохтысы̄г, та̄н ва̄-руӈкве по̄йтыгпасы̄г, 

	ёл-хуигпасы̄г.

	Хӯрмит хо̄тал ēмтыс. Тэ̄нут па̄йтсыт, маныр ва̄рнут о̄щсыт, ва̄рсыт. Э̄ти ляпамаӈкве та 

	патыс. Хо̄тал ӯнтум 

	юи-па̄лт о̄с та̄н 

	ва̄руӈкве та ӯнтылмат-сы̄г. Аквматэ̄рт, а-на

	-на, со̄рни яныг 

	То̄рум, кӯтюв лю̄ль турыл хортуӈкве та ква̄лапас. А̄висунт 

	та лохаве. Щар я̄ха
	мы̄г, пилыщмаӈыг ēмтыс. 

	Ань пēс ма̄хум ла̄всыт, ма̄ньнув маньнэ мӯтраӈыг, номтыӈыг о̄лыс. Ня̄врамыт вильтаныл, ка̄таныл, лутаныл пуссын хӯл 

	во̄ил сартсанэ. Маньнэ̄г кол са̄мн ӯнтсы̄г, 

	паттуп самагēн нас лургēг, хот-рохтысы̄г. Ма̄ньнув маньнэ такви
	на̄тэ о̄с во̄ил сартыстэ. 

	Яныгнув маньнэ̄г во̄вса
	ге, тэ̄н о̄с сартхатсы̄г. Молямтахтым пуссын сартхатасыт, тувыл пал 

	тармыл пуссын ёл та 

	хуигпасыт.

	Юв Та̄нварпэ̄ква та щалтыс. Кол янытыл кисхатым та ё̄мыгты. Яныг маньнэ 

	молямтахтыматэ ка̄тэ хӯл во̄ил ёмщакв ат сартме. Аквматэ̄рт Та̄нварпэ̄ква таве та ка̄саластэ, пувумтастэ, 

	та алапастэ. Та̄нвар-пэ̄ква тув мус та ё̄рыг 

	о̄лыс, яныг маньнэ 

	сыс лув та̄нанэ кон 

	хасумтасанэ. Котиль 

	маньнэ тыи ка̄салас, 

	щама рагатас. Тувыл 

	ма̄нь маньнэ ква̄лапас, Та̄нварпэ̄ква хӯл 

	путыл ӯнттыстэ ос 

	тав нупылэ ла̄ви:

	– А̄ква, наӈ тэ̄пъялэн, ам мощщан кон 

	ялэ̄гум, ань ёхтэ̄гум. 

	Та сыс ня̄враманэ тӯйтым кон тотыгпасанэ. Пусыг хультум кӯтюванэ кēрсанэ, во̄рн о̄йкатэ палт та тахас. 

	Ты мо̄йт тув паты, пēс йис потрыт мӯтра тотэ̄гыт - яныгхо̄тпат маныр ла̄вēгыт, 

	хӯнтлэ̄н! 

	 

	Ты мо̄йт Тамара 

	Семёновна Мезенцева мо̄йтыстэ, нэ̄пакн 

	Николай МЕРОВ 

	хансыстэ
