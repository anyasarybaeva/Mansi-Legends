

	Мо̄лал губернатор ва̄ӈын кӯщай Алексей Путин ня̄врамыт ӯщлахтын ва̄рмалит о̄вылтыт  округ янытыл ӯсыт ос районыт пуӈктотнэ хо̄тпат китыгласанэ. Та̄н ищхӣпыӈ ут 

	хосыт потыртасыт. 


		Туи ӯщлахтанэ̄ныл сыс а̄гирищит-пыгри-щит ёт нэ̄матыр лю̄ль  пищ ул вос ēмтыс, ва̄рмалит пуссын ань 

		ёмщакв уральтавēсыт. Ос матыр та̄рвит ва̄р-маль  хо̄нтвес ке, таве та̄ра хот-щё̄питаӈкве ла̄ввес. Ты та̄л округ 

		янытыл 543 ӯщлахтан колыт щё̄питавēсыт. Тыгыл 472 колытыт ня̄врамыт ёт хо̄тал палыт рӯпитаӈкве патэ̄-гыт, та̄н янгыщ пуссын школат ва̄рыглавет. Тувыл 9 лагерь ӯсыт ляпат па̄лыг-пӯнсавет, ня̄врамыт тув смена щирыл тотыглавет тах. Ты коныпал во̄рыӈ 

		ма̄т палаткат о̄луӈкве 51 лагерь ва̄раве. Акв санатория ня̄врамыт пусмалтан ос ӯщлахтан щирыл рӯпиты тах. Ос лов лагерьн а̄гирищит-пыгрищит мощ олн сэ̄лнэ ма̄гыс рӯпи
		таӈкве ос та сыс ӯщ-лахтаӈкве во̄вавет. 

		Тамле са̄всыр ма̄н туи сыс 49 со̄тыра 710 

		ня̄врам ӯщлахтуӈкве ӯраве.

		Культура ос спорт 

		тармыл рӯпитан департаментыг ня̄вра-мыт  ма̄гыс о̄с сыресыр ӯщлахтын ва̄рмалит щё̄питасыт. Ань э̄ргын, йӣквнэ манос хурит 

		по̄слуӈкве ха̄снэ а̄гири
		щит-пыгрищит Сэ̄мыл 

		ща̄рыщ ва̄тан Болгария ма̄н ӯщлахтуӈкве кēтавет. Ӯсыт манос 

		па̄влыт о̄лнэ клубыт, 

		культура колыт ня̄вра
		мыт ма̄гыс са̄всыр пӯмыщ касылыт, 

		суссылтапыт, ёнгилыт 

		ва̄рēгыт. 

		Округ янытыл спортивный колыт о̄с ёмщакв щё̄питавēсыт. Тох 291 спортивный каныт па̄лыг-пӯсвēсыт, 18 спортивный клубыт рӯпитэ̄гыт. Ос 386 спортсмен-ня̄врамыт Крымн ӯщлахтуӈкве 

		тотыглавет. 

		Тамара Мерова

		 

 
