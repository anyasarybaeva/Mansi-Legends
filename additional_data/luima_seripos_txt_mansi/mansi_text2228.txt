

	Туи сыс са̄в ня̄врам округ янытыл о̄лнэ лагеритыт ӯщлахтасыт. Ань ты рӯпитам колыт халт касыл о̄лыс ос  но̄х-патум ёмащакв ӯщлахтан ос пусмалтан колыт олн мӯйлупсал майвēсыт.

	Щар ёмас лагериг ӯс по̄хат олнэ  «Барсова гора» ла̄ввес. Тав  «Сибирский легион» Сургут ӯсыӈ муниципалитет 

	па̄лыл ва̄рыглавес ос военно-спортивный ва̄рмалит щирыл рӯпитас. Ма̄к ёмас палаткаӈ 

	лагериг Нижневартовск ӯсныл  «Патриот» нампа творчество кол па̄лыл ва̄рыглам хо̄тпат намтвēсыт. Та̄н туристыт ос 

	ма̄-витув «По рекам и тропам земли Югорской» о̄вылтыт 

	тэ̄лат ня̄врамытн ханищтасыт. 

	Белоярский районыт «Нумсанг ёх» нампа ӯщлахтан кол 

	«Лучший лагерь с этнокультурным компонентом» номинацият но̄х-патыс. Ос Лангепас ӯст «Атлант» нампа лагерь туи сыс ня̄врамыт ёт щар ёмащакв рӯпитан ос ӯщлахтын лагериг ла̄ввес. 

	Ты касылыт но̄х-патум лагерит мӯйлуптан ма̄гыс 1 млн. 320 со̄тыра солко̄ви та̄стыглавес. Ты нё̄тмил округ 

	департамент па̄лыл ва̄рыглавес. Ты та̄л 24 ня̄врам ӯщлахтан ос пусмалтан колыт та̄нки ха-ланылт кассыт. Тыгыл 12  колыт э̄лаль каснэ ма̄гыс пēриявēсыт ос тувыл нила номинация щирыл хӯрум лагерит та̄нки халанылт кассыт. 

	Тамле касыл ань округ янытыл щар ёмщакв ос мӯсхалыг ня̄врамыт ёт рӯпитан лагерит та̄ра-паттын ма̄гыс щё̄пита̄лвес.  

	Ты ля̄ххал

	 ма̄ньщи ла̄тӈыг  

	Тамара саквъяныл 

	толмащластэ
