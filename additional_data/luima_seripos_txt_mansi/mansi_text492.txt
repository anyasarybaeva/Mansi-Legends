
Ты та̄л Россия Конституция рӯпитанэ̄тэ па̄сныл хус та̄лэ то̄влы. Ты кастыл Ханты-Мансийск ӯст нэ̄пак та̄ратан ва̄рмаль урыл яныг сапра̄ни ва̄рыглавес. Россия янытыл са̄всыр ма̄ныл яныг кӯщаит тыг ёхталасыт. Рущ щирыл ты ва̄рмаль «Избирательная политика и избирательная система России» намаим о̄лыс. 
Ань юи-о̄выл та̄лытт ты ва̄рмаль урыл ма̄хум ва̄тихал потыртэ̄гыт.  Ты а̄ти, нэ̄пак та̄ратан порат ощмарлан нак иӈ ēмталы. Ос Россия янытыл Уральский Федеральный округт пēрияпыт ма̄к ёмасыг минэ̄гыт. 
Тыг ёхталам кӯщай хо̄тпат ла̄всыт:«Нэ̄пак та̄ратан порат са̄внув мир вос ёхталы. На̄н хоты хо̄тпа пēриегы̄н, тох та э̄лаль о̄луӈкве патэгы̄н. Ань матъёмас юи-о̄выл та̄лытт пēрияп мӯсхал щирыл мины, нэ̄пак та̄ратан ма̄хум ты ва̄рмаль та̄нки о̄с уральтым о̄ньщияныл. Ощмарлан ва̄рмаль молях та̄ра-паттаве. Нэ̄мхотьют ул хӯнтлэ̄н, хотты кӯщай нупыл номтын паты, ёхтэ̄н, тав ма̄гсылэ нэ̄пак та̄ратэ̄н». 
 
Николай МЕРОВ
 
