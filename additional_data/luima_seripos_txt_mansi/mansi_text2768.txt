
Яныгпо̄ль э̄тпос атыт хо̄талт пенсия-олн винэ ма̄хум урыл пресс-конференция о̄лыс. Ля̄ххал тотнэ ма̄хум ёт потыртаӈкве Татьяна Зайцева ёхталас. Тав округ янытыл пенсионерыг о̄лнэ ма̄хум ёт рӯпитан колт кӯщаиг о̄лы.

	Акван-атхатмув юи-па̄лт пенсия-олн 

	но̄хнув нё̄тнэ урыл тав титыглавес. Татьяна Сергеевна ювле-ла̄выс: «Ань ты яныгпо̄ль 

	э̄тпос о̄выл хо̄талт ат рӯпитан, а̄гмыӈ-мосыӈ ос сакватахтам ма̄хум, савалапыг яныгман ня̄врамыт пенсия олнаныл мощ но̄х-нё̄твēсыт. Туи 

	во̄ртур э̄тпост ос 

	рӯпитан пенсионерыт пенсияныл мощ нё̄тавет. Та кастыл 

	ань нэ̄паканыл щё̄питавет». 

	Та юи-па̄лт Татьяна Зайцева пенсионер-хо̄тпат урккуптан ос ла̄пала̄лын урыл 

	титыглавес. Нэ̄ ла̄выс: «Со̄ль, тамле лю̄ль ēмталы. То̄нт ма̄н ля̄ххалыт мирн потыртэ̄в. Пенсионный фонд нампа колт рӯпитан ма̄хмыт 

	ва̄тихал ма̄нав уральтыяныл. Олныт ул вос хультсыт ос по̄хан ул 

	вос минасыт».

	Пенсият о̄лнэ ма̄хум ӯщлахтын ос мӯйлын ма̄н ялнэ̄ныл урыл нэ̄ ла̄выс: «Ма̄н тамле яласан ма̄хум ма̄гсыл я̄нас олн та̄стым о̄ньщēв. Ат рӯпитан яныгпа̄ла 

	хо̄тпа та̄л сыс акв щёс 

	хотталь ялуӈкв вēрми. Ювле о̄лнэ ма̄тэ̄н ёхтынэ̄тэ юи-па̄лт билетанэ 

	ювле ойтавет. Ань 

	йильпи са̄ккон пирмайтавес. Хотталь 

	ялнэ порат Россия товлыӈха̄пытыл 

	яласаӈкв э̄ри. Мо̄т 

	хо̄н ма̄н ялнэ билетыт 

	ювле ат ойтавет». 

	Татьяна Зайцева Москва ӯст о̄лум конкурс урыл потыртас: «Ты пенсионый колыт халт та̄л сыс акв щёс касыл ва̄рыглаве. Ты порат 

	Россия ма̄ янытыл онтырса̄т нупыл ат 

	са̄всыр нампа пенсионный колыт кассыт. 2015 та̄л сыс окружной 

	пенсионный фонд 

	колув «Лучшее отделение ПФР по 

	клиентоориентированности» номинацият 

	но̄х-патыс».

	 

	Александр 

	ВЬЮТКИН
