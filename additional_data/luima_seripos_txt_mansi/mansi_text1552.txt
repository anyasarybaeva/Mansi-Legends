

	Округувт соссаӈ ма̄хум кол ёвтуӈкве манос ӯнттуӈкве «Обеспечение жильём граждан из 

	числа коренных малочисленных народов ХМАО-Югры» нампа программа хосыт нё̄тавет. Ты э̄лы-па̄лт ма̄ньщи, ханты ос ё̄рн щēмьят та̄нки о̄лнэ 

	районанылт манос ӯсанылт очередин хасвēсыт. 

	Тувыл та̄н пуссын Ипотечный агентстват акв очередиг ва̄рвēсыт.  Ань тувыл соссаӈ ма̄хум субсидия-олныл мивет. 2014 та̄л сыс хоты районыт манос ӯсыт соссаӈ ма̄хум кол ёвтнэ ма̄гсыл субсидия-олныл майвēсыт, э̄лаль хансым о̄лы. Ты ва̄рмаль Ипотечный агентства интернет-ло̄псэ̄т ловиньтаӈкве ро̄ви. 

	То̄ва районытт ос ӯсытт о̄лнэ ма̄хум ты та̄л 

	субсидия-олныл ат майвēсыт. Ань Ипотечный Агентстват округ янытыл 4 со̄тыра соссаӈ щēмьят ты нё̄тмил ма̄гсыл хансым о̄лэ̄гыт. Ма̄хум та̄нки наманыл интернетыт хо̄нтуӈкве вēрмēгыт. 

	Ты программа 2020 та̄л мус тах рӯпитаӈкве 

	паты, ка̄сыӈ та̄л ма̄ньщи, ханты ос ё̄рн щēмьят

	ма̄гсыл туп 70 миллион солко̄ви та̄стыглаӈкве 

	патаве.

	   Кол ёвтнэ щēмьятытн олныт та̄ра кēтавет. 

	Ос кол ӯнттын хо̄тпат субсидия-олнаныл киттыг
	уртавет, акв олн-ло̄мтэ миве, хунь кол ӯттуӈкве о̄вылтаве ос китыт ло̄мтэ хунь кол а̄стлаве. 

	Ты та̄л Кондинский районт о̄лнэ акв щēмья кол а̄стлан ма̄гсыл субсидия-олныл майвес.

	Людмила 

	Алгадьева 

	 
