

	Сӯкыр э̄тпос ва̄т нупыл атыт щислат Ханты-Мансийскат «Торум Маа» нампа музейт акв суссылтап щё̄питавес. Тав «Орнаментированный мир Евдокии Александровны Белявской» намаявес. 

	Евдокия Александровна - ханты э̄ква, округ янытыл са̄в ма̄-хумн ва̄ве. Тав Ха̄льӯс район Саранпа̄выл школат математика ханищтам нэ̄г 36 та̄л рӯпитас. Тот ня̄врамыт ханищтаме коныпал та̄наныл сакныл хартуӈкве ханищтасанэ. О̄влэ̄т та̄н ханты пормасыл  пӯмщалахтын ос потыртан ма̄гыс  акван-атхатыгласыт. Соссаӈ ня̄врамытын матыр-а̄ти ва̄ӈкве сака пӯмыщ о̄лыс. 

	Тувыл творчество кружокыл ва̄рвēсыт. Тот та̄н нё̄тнэ олнкасыт, ка̄т хорамтан ква̄лгыт сакныл хартсыт. Тув сыре-сыр хансат манос та̄нки наманыл акв хоты харпа сакныл сагуӈкве ханьщувла
	сыт. Ва̄рум утаныл суссылтапыг щё̄пита̄лсыт. Ётыл школат  ня̄врамыт ма̄гыс я̄нас урокыт ва̄рвēсыт. 

	Ты рӯпататэ Евдокия Александровна акваг э̄лаль тотыстэ. Тав ханты ма̄хум хансат сыре-сыр щуртмилыт, по̄сыт хумле щирыл о̄лэ̄гыт, таит пуссын 

	та̄ра-паттысанэ.  Мате
	матика ёмас ва̄нэ̄тэ 

	ма̄гыс тав хансат 

	хурияныл ма̄кыг о̄лнэ̄-ныл щирыл нэ̄пакн по̄слысанэ ос та̄наныл сакныл хумус  хартуӈкве ро̄ви - таблицат щё̄питас. Ты о̄вылтыт тав 2012 та̄лт  «Нестандартное плетение бисером» нэ̄пак та̄ратас. Ос 2005 та̄лт та̄ратам нэ̄паке «Этнотворческая лаборатория» намаим о̄лы. Тот сасныл ва̄рнэ пормасыт тармыл хансат хумус по̄славет ос тув ва̄равет – пуссын суссылтаве ос потрыг хансым о̄лэ̄гыт. Ханты ма̄хум пēс  хансаныл ёмщакв ханищтаме 

	юи-па̄лт, Евдокия Ерныхова (ты такви а̄ги о̄парищ наме) йильпи хансат по̄слуӈкве ханищтахтас. Пēс хансат са̄всыр ӯит, йӣвыт 

	хурияныл по̄слым о̄лэ̄-гыт, ос мо̄т хансанэ̄т 

	э̄лумхо̄лас манос ӯй 

	матыр ва̄рнэ̄т щи
	рыл по̄слымат.

	Сак хартнэ коныпал э̄ква са̄с, нуй, сов тармыл хансат по̄слы манос ю̄нты. Ань ты рӯпата 

	хумус ма̄щтырыг ва̄-руӈкве э̄ри, тав  суссылтапын ёхталам мӯй ма̄хумн потыртас. Сов тармыл хансат по̄слуӈкве ос та̄наныл яктуӈкве, ётыл хумус акван-со̄лтуӈкве – ты рӯпата ёмащакв ва̄ӈкве э̄ри. Ань то̄ва хо̄тпат тыи ат ва̄нэ̄ныл ма̄гыс пормасаныл нё̄тта̄л ва̄рияныл. Акван-со̄лтым кит оспа хансаг аквхурип 

	а̄тимыг, акватэ яныгну
	вēг сусхаты, мо̄танэ ма̄ньнувēг о̄лы. Сов манос нуй 

	тармыл ханса по̄слум 

	юи-па̄лт та по̄слым щуртмилныл ю̄нтнэ 

	ма̄гыс акв-кит сантиметр ювле хультуп-таӈкве э̄ри ос тувыл ущ яктуӈкве ос совн манос нуйн ю̄нтуӈкве. Тащирыл  я̄ӈк манос сэ̄мыл оспаӈ хансаг акв янытыг тэ̄лэ̄г. 

	Евдокия Александ-ровна такви урēт тох потыртас: «Ам яныг щēмьят яныгмасум. А̄тям Александр Григорьевич Ерныхов са̄лы о̄щнэ хумыг о̄лыс, ёмщакв рӯпитаме ма̄гыс акваг э̄сгувес, войнан 

	тотыглавес. Ща̄нюм Евдокия Петровна 

	ма̄щтырыг маснутыт ю̄нтыс, па̄ля пуныл 

	сэ̄тап ва̄рыс ос хорамыӈ щӯлкиныт сагыс. Ам са̄всыр пормасыт са-гуӈкве, ю̄нтуӈкве омамныл ос Катерина увщимныл ханищтахтасум. Тэ̄н нё̄тнэ̄г 

	ю̄нтум маснутанэ̄ныл 

	ам акваг пӯмщалахта-сум ос ты маснутыл масхатаӈкве сака тахсум. О̄выл супум са̄т классыт ханищтахта
	мум порат амки ю̄нтыслум. Ма̄ньта̄гыл ма̄щтырлан наканум Владислав пыгумн 

	э̄лаль тотавет».

	Евдокия Александровна Белявская школат ёмащакв рӯпитаме ма̄гыс «Отличник народного просвещения РСФСР» яныг нам о̄ньщи. 1967 та̄лт Сургут ӯсн ханищтапн 

	ялыс ос тот «Лучший 

	математик округа» 

	намыл майвес. Тав пуста̄гыл вос о̄лы, соссаӈ ма̄хум пēс наканыл э̄лаль вос тотыянэ.

	 

	Тамара 

	хатанева
