

	Газетав о̄выл ло̄псэ̄т Александр Дмитриевич Сайнахов хурит по̄слым о̄лы. Александр такви Ха̄льӯс район Сӯкыръя па̄вылныл о̄лы. Ань рӯт ма̄хманэ пуссын тот о̄лэ̄гыт. 

	Яныг ӯсыӈ ма̄н армият лӯсытам юи-па̄лт 1995 та̄лт ва̄нтлыс. Тот тав Сургут ӯст о̄лнэ ГПТУ № 17 йӣвныл матыр ма̄щтырлан хумыг тит та̄л ханищтахтас. Училище а̄стлуме юи-па̄лт тав та̄ра «Пēс Сургут» нампа музей колн ма̄щтырлан хумыг рӯпитаӈкв вуйвес. 

	Та па̄сныл тав тот акв ма̄т ма̄щтырлым рӯпиты. Такви ка̄тыл ва̄рум пормасанэ щирыл тав са̄в ма̄т ва̄ве ос ханьщаве. Хотьютын матыр э̄рмыглан порат, тав нэ̄мхотты порат по̄хан ат мины. Маныр э̄ри - нё̄ты, хумус э̄ри - хӯлты.

	2008 та̄лт тав «Народный мастер России» намыл майвес. Та юи-па̄лт 2012 та̄лт ма̄щтырыг о̄лнэ ма̄хум халт касыл о̄лнэ порат «Лучшая экспозиция» нампа каснэ ма̄т щар о̄выл ма̄н пēриявес. 

	Ты йильпи ёхтум та̄лт Александр Дмитриевич рӯпатанэ щар ма̄к ма̄щтырыг ва̄рнэ̄тэ ма̄гсыл «Премия губернатора» нампа олн - мӯйлупсал майвес. 

	Ма̄н ос ты ёмас олн-мӯйлупсал маима 

	ва̄рмалитыл таве янытлылӯв. Са̄в ёмас са̄всыр утанэ та̄кыг, хорамыӈыг вос а̄ртмēгыт. 

	Тамле ёмас ма̄ньщи хотпа э̄лаль о̄лнэ хо̄таланэ вос са̄вмēгыт. 

	 

	Александр 

	ВЬЮТКИН 

	 
