
 Паща о̄лэ̄н, я̄тил ня̄врамыт ос ща̄нь-а̄щанын! Ам Ханты-Мансийск ӯст нэ̄пак ловиньтан №6 колт рӯпитэ̄гум. 2020 та̄лт «Таёжные сказки» нампа проект щё̄пита̄лсум, Ханты-Мансийский автономный округув 90 та̄лэ то̄влум кастыл ва̄рыслум.
Тамле проектын ма̄н Юграт ос Ямалт о̄лнэ сосса хо̄тпатн та̄нки ща̄нь ла̄тӈыл мо̄йт мо̄йтым ма̄нь кинан по̄слуӈкве ла̄выгласанӯв. 
Та щирыл ща̄нь ла̄тӈаныл ат ёрув­лаве, пēс йис наканыл ма̄ньлат хо̄тпатн э̄лаль номим о̄нь­щавет, са̄внув сосса э̄лум­хо̄лас та̄нки ном­сахтым потрыт, мо̄йтыт нэ̄пакн хансэ̄гыт, Юграт о̄луп­саныл урыл хурит по̄слэ̄гыт.
Ань Юграт ос Ямалт о̄лнэ ма̄хумн ма̄н ётув «Таёжные сказки» проек­тыт рӯпитанэ̄ныл ма̄гыс яныг пӯмащипа ла̄тыӈ ла̄вēв. Та̄н округув нам хо̄талэ кастыл ёмас мӯйлупса ва̄рсыт - 90 мо̄йтыт ханты, ма̄ньщи ос рущ ла̄тӈыл мо̄йтсыт. 
Тувыл ты проектув «Россия: этнический комфорт» нампа россий­ский касылыт но̄х-патыс, тав 2 степени янытлан нэ̄пакыл мӯйлуптавес. 
Ма̄н ань ты та̄л сӯкыр э̄тпосныл «Таёжные сказки» китыт щёс на̄нан мо̄йтыт мо̄йтуӈкве во̄виянӯв. 
На̄нан мо̄йт ма̄нь кинан по̄слуӈкве э̄ри, тувыл «Таёжные сказки» ла̄тыӈ хансым ман пал­тув тамле почта щирыл rgnugra@mail.ru кēтэ̄н тах. 
Ты коныпал ты телефон хосыт +79527210554 свонитэ̄н ос ма̄н ётув потрамēн. 
Пуссын кēтум рӯпа­танын ётыл тах ма̄н нэ̄­пак ловиньтан ищхӣпыӈ ло̄псувт ка̄салаӈкве вēрмегы̄н libhm.ru . 
Тувыл ма̄н та̄наныл YouTube суснэ каналын ва̄риянӯв. 
Ань о̄выл рӯпатат тот хо̄нтэ̄н тах: https://youtu.be/gkrqKulDPJY
Сосса ма̄хум мо̄йтыт щēмьяӈ та̄гыл ма̄н ётув ловиньтэ̄н!
Алла Иштимирова-Посохова потре мāньщи лāтӈыл Тамара МЕРОВА хансыстэ
 
