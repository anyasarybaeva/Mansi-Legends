
Сӯкыр э̄тпос 17-19 хо̄таланэ̄т Россия мир нэ̄пак та̄ратасыт. Ты тэ̄ла кастыл округ янытыл 741 пēриян ма̄ щё̄пита̄лвес. Ма̄хум Государственный Думан, Югра ос Тюменский область Думан, тувыл ӯсытт ос районытт о̄лнэ Думатын депутатыт пēриясыт. То̄ва ма̄т мир ӯс манос па̄выл кӯщай ма̄гыс нэ̄пак та̄ратасыт.
Хунь пēриян тэ̄ла оигпас, бюллетень-нэ̄па­кыт ловиньтавēсыт, та̄ра-патыс, хоты партият но̄х-патсыт, ма̄хум хоты хо̄тпат ма̄гыс пēриясыт. 
Округ Дума
Партият халт округув янытыл «Единый Россия» но̄х-патыс – 42,33 %, КПРФ – 17,74 %, хӯрмит места ЛДПР вис – 12,36 %, тувыл «Справедливая Россия – За правду» – 7,71 %, «Партия пенсионеров» ма̄гыс 7,45 % са̄вит нэ̄пак та̄ратавес. 
«Единый Россия» пар­тия округ мирн янытлаве, са̄выӈпа̄лэ тав ма̄гсылэ пē­риясыт. Ань округ Ду­мат ты партия 19 пēриян ма̄т ма̄кыг о̄лы. «Незави­симый общественный мониторинг» ассоциация кӯщай хум Станислав Розенко ла̄выс, «Единый Россия» партият рӯпитан депутатыт округ ма̄гыс са̄в э̄рнэ тэ̄ла ва̄рēгыт. Тамле пēриян тэ̄ла порат, та̄н о̄с мӯсхал щирыл рӯпитэ̄гыт, ма̄хум ёт сы­мыӈыщ потрамēгыт. 
Ты та̄л округ кӯщай нэ̄ Наталья Комарова ос «Единый Россия» партия депутатыт лӯи ма̄т о̄лнэ ма̄хум ёт са̄в потыртасыт, э̄лынт о̄лнэ па̄влытн ял­сыт, китыглахтасыт, ма­ныр та̄рвит о̄ньщēгыт, манарыл нё̄туӈкве э̄ри. Тувыл 300 арыгтем потыр, нё̄тмил во̄внэ по̄йкилыт ёл-хас­сыт, ань тыгыл э̄лаль ты тэ̄лат ёт рӯпи­таӈкве патэ̄гыт. Тамле партия ма̄гыс ма̄хум ху­мус нэ̄пак ат та̄ратэ̄гыт.
Округ Думат ань тыгыл э̄лаль тыса̄вит хо̄тпат рӯпитаӈкве патэ̄гыт:
– «Единый Россия» - 29 депутатыт,
– КПРФ – 4 депутатыт,
– ЛДПР – 3 депутатыт,
– «Партия пенсионе­ров» - 1 депутат, 
– «Справедливая Россия – За правду» - 1 депутат.

«Единый Россия»
Белоцерковцева Лариса Дмитриевна (округ янытыл пēриявес), Филипенко Василий Александрович (округ янытыл пēриявес), Провод­ников Руслан Михай­ло­вич (Белоярский район), Тулупов Алексей Юрьевич (Урай ӯс), Пенчуков Константин Львович (Ханты-Мансий­ский район), Забо­лот­нев Николай Никола­евич (Нефте­юганский район), Колодич Алекса­ндр Васильевич (Нефте­юганский район), Айпин Еремей Данилович (Сургутский район), Лосева Инна Вениаминовна (Когалым ӯс), Новьюхов Александр Вячеславович (Нижневартовский район).
КПРФ
Савинцев Алексей Владимирович (округ янытыл пēриявес), Жуков Василий Михайлович (Югорск ӯс), Глотова Александра Ивановна (Сургут ӯс), Таги-заде Халид Боюкага оглы (Мегион ӯс).
ЛДПР 
Жириновский Влади­мир Вольфович (округ янытыл пēриявес), Зайцев Артем Николаевич (округ янытыл пēриявес), Селюков Михаил Викто­рович (округ янытыл пēриявес).
«Партия пенсионеров»
Зиновьев Владимир Николаевич (округ янытыл пēриявес).
«Справедливая Россия - За правду»
Сердюк Михаил Иванович (округ янытыл пēриявес).
Тюменский область Дума
Округувт о̄лум пēриян тэ̄ла щирыл, Тюменский область Думан ма̄хум янгыщ «Единый Россия» партия ма̄гыс нэ̄пак та̄ратасыт – 39,75%, тувыл КПРФ партия ма̄гыс – 14,58 %, ЛДПР – 14,03 %, «Коммунисты России» - 6,80 %, «Партия пенсионеров» - 6,47 %, «Новые люди» - 6,38 %, «Справедливая Россия – За правду» 5,92 %, «Партия роста» - 1,21 %.
Одномандатный избирательный округытн лов хо̄тпа пēриявēсыт, са̄выӈпа̄лэ «Единый Россия» партият рӯпитэ̄гыт.
Ма̄н округувныл Государственный Думат рӯпитан ма̄гыс кит хумыг пēриявесыг – Павел Завальный (44,85 %) ос Вадим Шувалов (33,77 %).
Пēриян колныл кēтым ля̄ххал ма̄ньщи ла̄тӈыг Светлана РОМБАНДЕЕВА толмащластэ
