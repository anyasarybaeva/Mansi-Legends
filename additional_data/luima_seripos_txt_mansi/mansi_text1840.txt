

	«Торум Маа» нампа музейт йильпи 

	суссылтап ва̄рвес. Ты выставка Зоя 

	Никифоровна Лозямова тав щё̄пи-тастэ. Тав такви рӯт ма̄хманэ наманыл пуссын акв нэ̄пакн хассанэ. Хансум нэ̄паке  ос такви ю̄нтум пормасанэ ань тот суссылтасанэ.Суссылтап «История семьи в истории страны. След прожитой 

	жизни» намаим о̄лы. 

	Ты э̄лы-па̄лт о̄с акв 

	тамле суссылтапыт Светлана Селивёрстовна Динисламова, Евдокия Андреевна Нёмысова ос мо̄т ма̄ньщи, ханты  щēмьят та̄нки рӯтаныл урыл ва̄рыгласыт. 

	Зоя Никифоровна 

	1992 та̄л порат рӯт ма̄хманэ урыл нэ̄пак хансуӈкве о̄вылтахтас. Тав ла̄выс: «Ты рӯпатам ва̄руӈкве хунь паты
	слум, анēквам, ща-щēквам, о̄пам иӈ о̄лсыт. Та̄н а̄нумн са̄в потыр потырта̄лсыт. Ма̄нки халувт са̄в потыртасӯв, мӯсхалыг китыглахтасум. Ты нэ̄пакн яныгса̄т арыгкем рӯтанум нама
	ныл хассанум». 

	Ханты э̄ква Белоярский районт самын патыс. Щēмьянылт тав  акв ня̄врамыг о̄лыс, ща̄нян-а̄щин, анēкван, щащēкван ос мо̄т рӯт ма̄хманылн сака э̄руптавес. Тав ка̄ркам ня̄врамыг яныгмас, а̄тятэ ёт  хӯл алыщ
	лаӈкве ос во̄раяӈкве ялантас. Оматэ̄н ма̄нь-та̄гыл колсори рӯпата ва̄руӈкве нё̄тыс ос 

	ма̄щтырыг ю̄нсха
	туӈкве ханищтахтас. 

	Тав ат та̄л янытыг 

	о̄лмēт ю̄нтуп тӯщтын ут ю̄нтыс. Зоя 

	Никифоровна ань ла̄
	выс, ща̄нягēн-а̄щагēн 

	тав са̄грапыл са̄груӈкве 

	ос ю̄нтуп пувуӈкве 

	ёмащакв ханищтавес. 

	Ань то̄ва рӯтанэ 

	Белоярский районт о̄лэ̄гыт, то̄ват Сур
	гутский районын ва̄нтласыт. Такви тав 

	хосат та̄гыл Ханты-Мансийск ӯст о̄лы, са̄в та̄л «Торум Маа» 

	нампа музейт рӯпиты. Са̄всыр ялпыӈ хо̄талыт о̄лыгланэ̄ныл порат 

	мӯй ма̄хум ма̄гсыл 

	атыӈ ня̄нь ва̄ри ос 

	хӯл исмит ман мо̄т тэ̄нут па̄йты. Ты рӯпата ос ка̄ркамыг ва̄ритэ, мӯй ма̄хум тав ва̄рум 

	ня̄не ос па̄йтым хӯл исмитэ тэ̄ӈкве сака э̄руптэ̄гыт. 

	Та суссылтап пӯснэ хо̄талт Зоя Никифо
	ровна намхо̄талэ о̄лыс, тав 70 та̄лэ 

	то̄влыс. Ханты э̄ква 

	янытлаӈкве ос тав

	щё̄питам суссылтапе 

	сунсыглаӈкве са̄в 

	рӯтанэ ос мӯй ма̄хум тув ёхталасыт. Округувт пēриян ва̄рмаль 

	щирыл рӯпитан яныг кӯщай хум 

	Андрей Павкин Зоя 

	Никифоровна о̄с 

	янытластэ. Тав ла̄-выс, ты ханты э̄ква 

	ёт тав са̄в та̄л сыс 

	ва̄йхаты. Пēриян ва̄р
	маль о̄лнэ порат 

	Зоя Никифоровна 

	та̄нанылн акваг 

	нё̄ты. Тыи ма̄гсыл 

	тавēн та̄н яныг пӯма-щипа ла̄тыӈ ла̄вēгыт. 

	Ты юи-па̄лт э̄ква 

	са̄в мӯй ма̄хумн янытлавес ос са̄в ёмас 

	ла̄тӈыл ла̄ввес. 

	 

	 

	Людмила 

	Теткина

	 
