

	Ты нэ̄ Нижневартовс-кий район Варъёган па̄-вылт о̄лы. А̄ги о̄парищ наме щирыл Лидия Васильевна Айваседа. Та па̄вылт музей колт рӯпиты. О̄лупсатэ урыл тав тох потыртас:

	– Ам а̄тям ё̄рн хумыг о̄лыс, омам ханты нэ̄. Ма̄н колта̄глув са̄лы ӯрим яласас. Ма̄н, ня̄в-рамыт, са̄лыянув ёт яныгмасӯв, та̄наныл ху-мус о̄ньщуӈкв, пуссын ва̄глӯв. Во̄рт ма̄нти ма̄ о̄ньщēв, тот ань каӈкум са̄лы ӯрим о̄лы. 

	Школан миннэ пора хунь ёхты, ма̄н пуссын интернатн та тотавēв. Тот мощ о̄лсӯв. Тувыл омагум-а̄тягум па̄вылт о̄лнэ колыл майвесы̄г, та колув ла̄пка ляпат ӯнлыс. Во̄рт о̄лнэ ма̄хум па̄вылн ёхтэ̄гыт, ма̄н палтув хо̄ēгыт, колувт э̄т хӯлэ̄гыт, то̄ват матах хо̄тал о̄лэ̄гыт. 

	Омам такви ханты ла̄тӈе, а̄тям ос такви ё̄рн ла̄тӈе ёмащакв ва̄стэ̄н. Ос халэ̄нт то̄-ванакт ханты ла̄тӈыл, то̄ванакт ос ё̄рн ла̄тӈыл потыртасы̄г. Та пēс пора ма̄хманув пуссын хӯ-рум ла̄тӈыл потыртаӈкв ха̄ссыт, рущ ла̄тӈыл о̄с мощ вēрмысыт. Ма̄н, ня̄врамыт, акваг та хӯнтлэ̄в, маныр урыл яныг хо̄тпат потыртэ̄гыт. Тох мощ торгамтаӈкв патсӯв. 

	Яныгмасӯв, ам рущ хум ва̄рсум. Хӯрум ня̄враманмēн самын патсыт. О̄йкам хосат а̄тим, ам ня̄враманум ёт амттем хультсум. Нэ̄мхотьютум ща̄нь ла̄тӈыл потыртаӈкв ат вēрми, пуссын туп рущ ла̄тӈыл потыртэ̄гыт. Яныг пыгум ва̄т нупыл хо̄т та̄лэ то̄влыс, котиль а̄гим ва̄т нупыл ат та̄-лыг ēмтыс. Ма̄нь а̄гим титхуйплов та̄лэ ущ то̄влыс. 

	Котиль а̄гим товуӈкв сака ха̄сы. Туи порат ма̄ньха̄пыл каснэ ва̄р-маль ва̄рыглаве, тав ка̄-сыӈ та̄л тот тови. Ты та̄л ам тот о̄с кассум. 

	Ам са̄в та̄л Варъёган па̄выл музейт рӯпитэ̄-гум. Ма̄н районувт са̄в ма̄щтыр хо̄тпа о̄лы. То̄-ват во̄рт са̄лыяныл ӯрим о̄лэ̄гыт. Та̄н юн матыр пормас ма̄щтырлэ̄гыт, тувыл ма̄н музеювн тотыяныл. Ма̄н ма̄нь ла̄пка о̄ньщēв, рущ ла̄тӈыл «сувенирный лавкаг» ла̄ваве. Тот та пормасыт тыналыянӯв. Тох, сакати, ма̄н соссаӈ ма̄хманув олн мощ сэ̄лэ̄гыт.

	Округув янытыл тотыглавēв. Хотты ӯст ман па̄вылт каснэ ва̄рмаль ман ялпыӈ хо̄тал ва̄раве, тув ты-налахтуӈкв та минэ̄в. 

	 
