

	Ва̄т са̄грапнал э̄тпост Югорский государственный университетт сосса ма̄хманув ма̄гыс ханищтап ва̄рыглавес, тох намая̄лвес: «Привлечение средств на реализацию проектов, направленных на социально-экономическое развитие обских угров». Ты э̄рнэ тэ̄ла «Югра лылыēп» ассоциацият рӯпитан ма̄хум та̄н щё̄пита̄лсыт.

	Ханищтапын округ янытыл о̄лнэ ма̄ньщит ос хантыт ёхталасыт, то̄ваныл са̄лы ӯрим во̄рт о̄лэ̄гыт. Та̄н ётаныл «Салым Петролеум Девелопмент Н.В.» нампа ма̄-во̄й но̄х-винэ ма̄т рӯпитан хо̄тпат потыртасыт. Ты компания э̄рнэ тэ̄ла ва̄рнэ ка̄ркам хо̄тпатын ка̄сыӈ та̄л 300 со̄тыра солко̄ви майлы. Хотты э̄лумхо̄лас матыр ёмас тэ̄ла ва̄руӈкве номсы те, тав ты компаниян нё̄таве.

	Тувыл сосса ма̄хманув я̄нас рӯпата ва̄руӈкве ханищтавēсыт, та̄н ётаныл номтыӈ, ка̄ркам кӯщаит потыртасыт. «Югра лылыēп» кӯщай нэ̄ Людмила Алфёрова «Школа социального предпринимательства» урыл ла̄выс, тав 2018 та̄лт э̄лаль рӯпитаӈкве паты. Ты о̄вылтыт 8 (3467) 33-38-96 телефон хосыт матыр китапа̄луӈкве вēрмегы̄н.
