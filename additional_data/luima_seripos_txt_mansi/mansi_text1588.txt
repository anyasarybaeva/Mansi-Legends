
Ювле хультум са̄тт округ кӯщай Наталья Комарова Сургут ос Мегион ӯсыг нупыл ялыс, матах хо̄тал тот рӯпитас. Са̄всыр кӯщаит акван-атыгласанэ, ва̄рнэ рӯпатаныл урыл та̄наныл титыгласанэ.
Сургут ӯст о̄лнэ колыт урыл потыртасыт

	Тув ялме порат тав кол ма̄гыс олн атнэ 

	компаният, ЖКХ ма̄-хум, рēг колытн тотнэ ва̄рмаль щирыл рӯпитан хо̄тпат пуссын акван-атыгласанэ. Хо̄т арыгтем щё̄с та̄н 

	аквъёт рӯпитасыт. Та сапра̄нин ӯст о̄лнэ 

	ма̄хум о̄с ёхталасыт.

	Ань ма̄хум тамле та̄рвитыӈ ва̄рмалит о̄ньщēгыт – коланыл ма̄гыс сака са̄в олн виве, пēс колныл ма̄хум мо̄т йильпи колн ат ва̄нтлуптавет, са̄в ня̄врамыӈ щēмьят кол ӯнттын ма̄гыс ма̄-ло̄мтыл ат мивет, 

	лё̄ӈхыт урыл о̄с потыртасыт.

	Ӯст о̄лнэ нэ̄ И. Ада
	мова губернаторн 

	ла̄выс, Сургут ӯст то̄ванакт тӯрпат хосыт овтнэ вит татем па̄ӈкыӈыг о̄лы 

	ос лю̄ль атыл пасы, 

	айнэ витыг щар ат хо̄йхаты. Ӯс кӯщаит 

	ювле ла̄всыт, акв-тит щёс тох о̄лыглы те, ос нэ̄матыр лю̄ль а̄тим. Н. Комарова та̄нанылн ла̄выс, та̄н ӯст о̄лнэ мирныл са̄в олн выгыт, рӯпатаныл ёмащакв 

	вос ва̄рияныл.

	Лё̄ӈхыт урыл ма̄хум ла̄всыт, ӯст пиным лё̄ӈхыт акв та̄л сыс щар витыг тотавет, 

	яласаӈкв пилыщма. Та яныт капай во̄ӈхат 

	тэ̄лы юи-па̄лт осн та нэ̄глэ̄гыт. Округ кӯ
	щаюв мирн ла̄выс, 

	мо̄лты та̄л лё̄ӈхыт ёмащакв ва̄рнэ ма̄гыс 500 млн. солко̄ви майлувес, ты та̄л о̄с аквтыса̄вит 

	олн тах та̄ставе.

	Мегион ӯст са̄в мир балокытт о̄лэ̄гыт


		Округувт ты мирн нё̄тнэ ма̄гыс я̄нас программа-нэ̄пак хансым о̄лы. Ты нэ̄пак щирыл балокытт о̄лнэ 

		ма̄хум субсидия-олныл мивет, та̄н та̄нтина̄-нылн о̄лнэ кол вос ёвтэ̄гыт.

		Мегион ӯст ань 807 тамле тēр хусапыӈ колытт, рущ щирыл та̄н балокыг ла̄вавет, ма̄хум о̄лэ̄гыт. Ка̄сыӈ та̄л округ бюджетныл са̄в олн миве, ты ма̄хум мо̄т колн вос ва̄нтлэ̄гыт. Ос матрыг ты ӯст о̄лнэ мир э̄лаль тот та о̄лан
		тэ̄гыт.

		Н. Комарова тув ялме порат ты ва̄рмаль урыл потыртан ма̄гыс ӯс кӯщаит сапра̄нин атыгласанэ ос титыгласанэ, ань ты мус манрыг 

		балокытт 1 со̄тыра 

		арыгтем щēмьят о̄лэ̄-гыт. Ка̄сыӈ та̄л Мегион кӯщаит ты ва̄рмальн маим олныт ёмащакв 

		ат холтыяныл, округ

		бюджетн ювле тē-тыяныл. Ань кӯщаюв та̄нанылн ла̄выс, та̄н 

		лю̄льсаӈ ва̄рнэ рӯпа-таныл хосыт ма̄хум кол ёвтуӈкв ат вēрмēгыт ос савалым балокытт  та о̄лантэ̄гыт.

		Округ губернатор пресс-службаныл 

		тēтым ля̄ххалыг ма̄ньщи ла̄тӈыл 

		Валентина Хозумова 

		хассаге.

		 

 
