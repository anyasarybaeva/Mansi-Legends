
Округув янытыл ма̄-вит ос ӯйхул ӯргалан ма̄хум та̄л сыс ва̄рум рӯпатаныл урыл сапра̄нит потыртасыт. Та̄н рӯпатаныл урыл хӯнтлын ма̄гсыл округ губернатор ва̄ӈын кӯщаиг о̄лнэ хум Геннадий Федорович Бухтин тув о̄с ёхталас.

	О̄влэ̄т Геннадий Федорович ма̄-вит сыстамыг о̄щнэ ос ӯйхул ӯргалан ма̄хумн са̄в 

	пӯмащипа ла̄тыӈ ла̄-выс ос ма̄нь мӯйлуп
	сал мӯйлуптасанэ.

	Тав юи-па̄лэ̄т Сергей Владимирович

	Пикунов потыртас, 

	тав та кол кӯщаиг о̄лы. Тав ла̄выс:

	– Ма̄-вит ос ӯйхул ӯргалым пуссын аквъёт округувт 126 хо̄тпа рӯпиты. Тыса̄вит хо̄тпал ма̄-витув 

	янытэ̄т уральтаӈкв ат а̄ртми. Яныг нё̄тмил ма̄навн полицият ос прокуратурат рӯпитан ма̄хум ва̄рēгыт. Та̄н 

	ётаныл ма̄навн кус-тырнувēг рӯпитаӈкв 

	патыс. 

	Округув янытыл ма̄-во̄й ос газ но̄х-винэ са̄всыр нампа 

	компаният рӯпитэ̄
	гыт. Та̄наныл ва̄тихал о̄с уральтыянӯв. Та̄н сыстам ма̄ ма̄-во̄ил 

	ул вос со̄сантыяныл. Во̄ил со̄сантым ма̄т 

	са̄в та̄л нэ̄матыр ат яныгми. Ты ма̄г
	сыл во̄руит тувыл 

	по̄хан та минэ̄гыт. Ма̄н нефтяник ма̄хум лю̄ль ва̄рмаляныл 

	урыл пуссын ва̄ӈкв 

	ат вēрмēв. Ма̄-во̄й 

	мо̄т ма̄н тēтнэ тēр тӯраныл хащ
	лын ма̄т матыр 

	лю̄ль те ēмты, та 

	ма̄тэ ма̄н сыстам-таӈкв ла̄виянӯв. 

	Ат те щё̄питыяныл, 

	нумыл иӈ яныг 

	штраф-олныл пиныя
	нӯв. 

	Ма̄-во̄й но̄х-винэ компаният халт «Роснефть» щар ма̄к са̄в порс ва̄рнэ компанияг о̄лы.  Тав юи-па̄лэ̄т 

	ОАО «Самотлор
	нефтегаз» ос ОАО 

	«Юганскнефтегаз» минэ̄г. Тэ̄н рӯ
	питан ма̄тэ̄н мощ сыстамнувēг о̄ньщи
	ягēн. 

	 

	Александр ВЬЮТКИН

	 
