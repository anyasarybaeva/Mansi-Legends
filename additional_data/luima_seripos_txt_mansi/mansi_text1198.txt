

	Ты хуритыт Ха̄льӯс район Ло̄пмус па̄вылт о̄лнэ ма̄ньщи ма̄хум по̄слым о̄лэ̄гыт. О̄йттур э̄тпос о̄выл хо̄таланэ мощ хо̄талыӈыг о̄лсыт, та порат Ло̄пмус па̄выл ня̄врамыт пувлуӈкве а̄лымасыт. Ам ань кит а̄гирищ ос кит пыгрищ урыл акв-кит ла̄тыӈ ла̄вуӈкве таӈхēгум – ты Диана Ромбандеева, Наташа Хозумова, Даниил Узаков ос Павлик Ромбандеев. Ло̄пмуст кит са̄ттем о̄лнэ̄м сыс ты нила ня̄врам ка̄сыӈ хо̄тал, хо̄талпалыт та пувлысыт. Хо̄талъя̄тыг иӈыт ēмты, то̄ва ня̄врамыт иӈ хуēгыт, ты нила а̄гирищит-пыгрищит я̄нанылт та сумыллэ̄гыт. На̄лваль ё̄мēгум, Ло̄пыӈ я̄н нэ̄гылттахтэ̄гум, я-а, та̄н мовиньтым, ро̄хтахтым ты пувлэ̄гыт. То̄ванакт мощ во̄тыӈыг ēмтапалы ман раквалтахтыглы, та̄н тох иӈ та пувлэ̄гыт. Э̄типа̄лаг ос лё̄мвоиӈыг ман ма̄ньӯиӈыг ēмты, пуравет ман а̄ти, та̄нти та ва̄ганыл, тот та ёнгēгыт, витн мӯрмыглэ̄гыт. Тувыл тыхал касэ̄гыт, ань хотьютаныл я̄ тапа̄лн моляхнувēг уйи. Юв такос во̄виянув, ма̄навн хунь хӯнтлэ̄гыт. Ань мощēртн таквсыиг ты ēмты, школан минэ̄гыт, Ло̄пыӈ я̄нанылт пувлуманыл урыл матыр потыр тах улпыл хансэ̄гыт. Со̄ль, та̄нанылн нэ̄м-хотты ща̄рщ ат э̄ри, та̄н сома ща̄рщ ва̄тат ӯщлахтасыт. Ты я̄тил ня̄врамаквет пуста̄гыл вос о̄лэ̄гыт, со̄тыӈыщ 

	вос яныгмēгыт! 

	Светлана 

	Ромбандеева 

	 
