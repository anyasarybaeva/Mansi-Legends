

	Ханты-Мансийск ӯст мирколт рӯпитан ма̄хум тамле ля̄ххал тēтсыт. Ты та̄л хо̄т э̄тпос сыс ӯсувт 906 ня̄врам самын патыс, 3 со̄тыра арыгтем хо̄тпа мо̄т ма̄ныл ма̄н ӯсувн о̄луӈкве ёхтысыт. 

	Ӯсыӈ мир пуссын ловиньтавēсыт, нэ̄пак щирыл ӯст ань 95 со̄тыра 310 хо̄тпа о̄лы. Хусахтем та̄л ювле хультум порат ӯсувт туп 30 со̄тыра арыгтем мир о̄лыс. Са̄выӈпа̄лэ са̄в нэ̄, а̄ги о̄лы - 49 со̄тыра 371 хо̄тпа; хумыт, хум ня̄врам мощщанув – 45 со̄тыра 939 хо̄тпа. 

	Ӯс кӯщай Максим Ряшин ла̄выс, ӯст о̄лнэ мир яныгса̄т са̄витыг хунь ēмты, миркол нэ̄пакыт пуссын мо̄т щирыл хансуӈкв э̄рēгыт, ты Устав-нэ̄паке, са̄внув депутат ӯс Думан пēрияӈкв э̄ри, мо̄т са̄всыр рӯпата тах ва̄рēгыт.

	 

	Ӯс мирколныл тēтым ля̄ххал ма̄ньщи ла̄тӈыл В. Хозумова хансыстэ
