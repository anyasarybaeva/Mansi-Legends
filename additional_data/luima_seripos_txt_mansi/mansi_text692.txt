
Ты хурит Хулюмсунт па̄вылт о̄лнэ ма̄ньщи пыг по̄слым о̄лы, тав наме Кирилл Алгадьев.  Кирилл ань Ханты-Мансийск ӯст технолого-педагогический колледжит электрикыг ханищтахты. 
Тыи ос ма̄ньщи супыл масхатым ма̄ньщи ма̄ньлат пыг наме Иван Гындыбин. Тав колта̄гыл рӯтанэ ос Ха̄льӯс районт Саранпа̄вылт о̄лэ̄гыт. Ваня ань Ханты-Мансийск ӯст о̄с та колт о̄выл та̄л ханищтахты.

	Ты хурит Тэ̄к па̄вылт о̄лнэ ма̄ньщи пыг по̄слым о̄лы, тав наме Антон Нахрачёв. Мо̄лты та̄л ня̄врамыт ханищтахтын кол а̄стламе юи-па̄лт та̄ра Ханты-Мансийск ӯсн ханищтахтуӈкве минас. Ань тав ма̄шинат щё̄питан ос яласан хумыг ханищтахты. 

	 


		Ёлы хурит по̄слым ма̄ньщи пыг наме Максим Анямов. Тав Хулюмсунт па̄вылныл о̄лы. Ань технолого-педагогический колледж колт о̄выл та̄л ханищтахты. Та э̄лы-па̄лт Максим Искусство центр школат о̄лым ханищтахтас.

		Хоты ма̄ныл, хоты витныл о̄лнэ ма̄ньлат ма̄ньщи пыганув са̄в ёмас ла̄тӈыл тēтыянӯв. Ёмащакв вос ханищтахтэ̄гыт, пēс йис о̄лупса вос ва̄ганыл. На̄й-О̄тыранылн вос ӯргалавет, То̄рум ёт, О̄тыр ёт.

		 

		Александр Вьюткин ва̄рум хурит

		 

 
