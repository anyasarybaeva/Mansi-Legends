
Ща̄нь ла̄тыӈ янытлан мирхал хо̄талт Югорский университетыт ялпыӈ хо̄тал ва̄рыглавес. Соссаӈ ма̄хум институтт рӯпитан хо̄тпат  ма̄ньлат ма̄хум тот акван-атыгласаныл. О̄влэ̄т Татьяна Карминская, ЮГУ кӯщай нэ̄, студентыт янытласанэ. Тав ла̄выс: « Ма̄ янытыл хо̄т со̄тыра са̄вит-кем мир о̄лы. Ань тох ēмтыс, то̄ва мирыт та̄нки ща̄нь ла̄тӈаныл хот-ёрувлаӈкве патсаныл. Э̄лаль ке тох мины, туп хӯрум со̄тыра ла̄тыӈ тах хульты. Ань ла̄тыӈ ва̄нэ яныгпа̄ла хо̄тпат а̄тимыг ēмтэ̄гыт, ты хосыт ща̄нь ла̄тӈыт о̄с со̄ймēгыт. Ма̄ янытыл о̄лнэ мирыт ща̄нь ла̄тӈаныл ул вос ёрувлэ̄гыт, ЮНЕСКО нампа организация ща̄нь ла̄тыӈ янытлан хо̄тал ва̄руӈкве номылматас.

	Югорский университетт рӯпитан ма̄хум ма̄ньщи, ханты ла̄тӈыг ос пēс йис ва̄рмалит но̄х-во̄рмалтан ма̄гсыл яныг рӯпата ва̄рēгыт. Ты та̄лныл соссаӈ ма̄хум институт тот рӯпитаӈкве о̄вылтахтас.  Ань а̄гит-пыгыт та̄нки культураныл ос ла̄тӈаныл тот ханищтэ̄гыт. Тамле ялпыӈ хо̄талыт ва̄рыглан хосыт, мо̄т студентыт соссаӈ ма̄хум урыл са̄внув ва̄ӈкве тах патэ̄гыт». 

	Студентыт яныт-лаӈкве Александр Новьюхов, «Югра лылыеп» нампа организация кӯщай, ёхталас. Тав Россия янытыл о̄лнэ соссаӈ ма̄хум яныг организация рӯпататэ урыл ла̄тыӈ ла̄выс, рущ ла̄тӈыл тох намаим о̄лы: «Ассоциация коренных малочисленных народов Севера, Сибири и Дальнего Востока». Тув Россия янытыл мощщаг хультум налыман ми
	рыт хансым о̄лэ̄гыт. 

	Александр Новьюхов акв ва̄рмаль урыл тот 

	о̄с потыртас. Россият о̄лнэ мирыт намнэ̄паканылт национальность ань ат хансаве. Тав ла̄вме щирыл, национальность ат о̄щнэ̄ныл паттыиг, ма̄хум та̄нки  ла̄тӈаныл ат ва̄ганыл ос культураныл урыл щар ат пӯмщалахтэ̄гыт. Тувыл ань ос акв лю̄ль тэ̄ла о̄лы, са̄в по̄х хо̄тпат соссаӈ ма̄хум нупыл хасхатэ̄гыт ос са̄всыр льгота о̄ньщēгыт. 

	Кӯщай хум ла̄выс, тамле хо̄тпат экзаменыл ва̄руӈкве э̄рēгыт, ма̄ньщииг манос хантыиг о̄луӈкве ке воратэ̄-гыт, та̄н хотты ла̄тыӈ 

	вос ханищтэ̄гыт. 

	Мария Кузьминична Волдина ма̄ньлат хо̄тпат э̄лы-па̄лт такви хансум стихотворениянэ ловиньтасанэ ос  такви урēтыл потыртас. Тав яныгмаме порат, ка̄сыӈ ханты хо̄тпа хӯрум ла̄тӈыл потыр
	тас. Ты э̄ква ханты, рущ ос саран ла̄тӈыт ва̄ганэ. Ань яныгман ня̄вра-мыт туп рущ ла̄тыӈ 

	ва̄гыт. Тыи ма̄гсыл ань ща̄нь ла̄тыӈ янытлаӈ-кве ос э̄лаль тотуӈкве э̄ри. 

	Светлана Динисламова  ма̄ньщи ос рущ ла̄тӈыл хансум стихотворениянэ ма̄хумн о̄с 

	ловиньтасанэ.

	Студентыт ты ялпыӈ хо̄тал янытлаӈкве о̄с щё̄питахтасыт. Акв колнакт та̄н ё̄рнкол тӯщтысыт ос мӯй ма̄-хумн ма̄ньщи ос ханты пēс йис ва̄рмалит урыл потыртасыт, йӣквыт йӣвсыт ос э̄р-гыт э̄ргысыт. Библиотекат «Язык – как воздух, можно им дышать»

	нампа пӯмыщ суссылтап рӯпитас. 

	 

	 

	Людмила 

	Алгадьева

	 
