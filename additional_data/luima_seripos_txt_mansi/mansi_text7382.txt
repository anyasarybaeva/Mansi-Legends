
Ха̄льӯст национальный культура Центр кол о̄лы, ма̄хум тот 1991 та̄лт рӯпитаӈкве о̄вылтахтасыт. 
Ётыл тав «Берёзовский районный дом куль­туры» колн тӯлвес. Тот ань тамле колнакыт рӯпитэ̄гыт: «Истоки» нампа колта̄гыл, «Маа Сым» колта̄гыл, «Рутна хот», «Юный мастерок» нампа ня̄врамыт щакв­щин тэ̄ла, «Союм» нампа театр ос «Ма мувем» э̄ргын-йӣквнэ ансамбль.
Ам ань акв ёмас, ка̄р­кам ханты пыгрищ о̄выл­тыт потыртаӈкве таӈхē­гум, наме Егор Новьюхов. Тав Ха̄льӯс школат 6 классыт ханищтахты, культура колн яланты, тот матыр-а̄ти ва̄ри. Нас сус­сылтан манос ёнгасан ма̄гыс сыре-сыр пормас ма̄щтыр­лаӈкве ха̄сы – ла̄гыл маснут ю̄нты, алыщ­лапыт, колыт, та маныр. Ты коныпал пыг­рищакве ханты йӣквыт йӣкви ос товтыл ха̄й­тыгты. 
Егор са̄в э̄рнэ тэ̄ла ва̄рнэ̄тэ ма̄гыс 2020 та̄лт Ха̄льӯс миркол па̄лыл, культура комитетныл По­чётный грамота нэ̄пакыл майвес. Ос хунь тымат пилыщмаӈ а̄гм нэ̄глапас, ма̄н ищхӣпыӈ ут хосыт рӯпитаӈкве патсӯв. Егор о̄с ма̄н ётув юрщигпахтас, ты тэ̄ла молях ханищта­пастэ. Тав ань «Счёт до 10» нампа кина-охса суссылты, ханты ла̄тӈыл цифрат урыл потырты.
Ма̄н Егор о̄с янытлы­лӯв! Пуста̄гыл вос о̄лы, э̄лаль о̄с са̄в э̄рнэ тэ̄ла вос ва̄ри!  
Ха̄льӯст о̄лнэ национальный культура Центр кол кӯщай нэ̄ К.А. Супрун потре ма̄ньщи ла̄тӈыг С. РОМБАНДЕЕВА толмащластэ  
 
