
Ма̄ньщи ла̄тыӈ – сака нё̄тнэ ла̄тыӈ, ам таве э̄руптылум, стихыт потыртэ̄гум. Ам ма̄ньщи колта̄гылт самын патсум. Омам наме Вера, а̄тям Витя. Ма̄н колта̄глувт ат ня̄врам самын патыс. Яныг каӈкув Никита, тав са̄т класс а̄стлас. Тувыл ам, Лена йигрищмēн ос а̄пщиягӯв. 
Ма̄н щащēквав Ульяна Павловна Гындыбина Кульпас школат са̄в та̄л ня̄врамыт ха­нищтым рӯпитас, ань пенсият о̄лы. Ма̄н ётув тав ма̄ньщи ла̄тӈыл потырты. Ам щащēквам ос колта̄глум э̄руптылум, пуссын пуста̄гыл вос о̄лэ̄гыт.
 
