
Хурит Светлана Ти­хоновна Ломакина по̄с­лым о̄лы, тав Ха̄ль­ӯс район Саранпа̄вылт самын патыс, такви о̄па­рищ наме Анем­гурова о̄лыс. Свет­лана школа а̄стламе юи-па̄лт Салехард ӯсн минас, тот училищат радистаг ханищтахтас ос ювле ёхтыс. 
Саранпа̄вылт щēмь­яӈыг ēмтыс, о̄йкатэ Александр Степано­вич Ломакин са̄в та̄л «Сосьвинский экспе­дицият» нё̄рт яласым рӯпитас ос тувыл пен­сиян патхатас. Свет­лана Тихоновна  «Оленёнок» нампа ма̄нь ня̄врам колт тэ̄нут па̄йтнэ нэ̄г са̄в та̄л рӯпитас ос ётыл­нув аквта ма̄т завхозыг паттувес. 
Ӯщлахтын порат та̄н щēмьяӈ та̄гыл нё̄рт яласэ̄гыт, тот ӯщ­лахтуӈкве та̄нанылн сака мӯсты, аквъёт хӯл алыщлэ̄гыт ос пил ва̄­тэ̄гыт. Иван пыгēн па̄с­саӈ щахнил касуӈкве ханищтахтас, хо̄т-а̄ти касуӈкве ялантас. Ань «Ма̄нь Ӯскве» нампа ма̄н ёхта­лан а̄гит ос пыгыт нё̄рн тотыглаӈкве нё̄ты. Светлана Тихо­новна таквина̄тэ̄н ос Валя юртнэ̄тэ̄н ма̄ньщи суп ю̄нтыс. Ос то̄ванакт «алмазная мозаика» ва̄рмальт са̄всыр хора­мыӈ хурит ва̄ри. 
Я̄ӈк на̄тнэ э̄тпос онтолов хо̄талэ̄т Свет­лана Ломакина 55 та̄лэ то̄влыс. Ань тав урēт Валентина юртнэ̄тэ по­тыртас. Пуссын рӯта­нэ̄н, руманэ̄н тав нам­хо̄талэ кастыл яныт­ла­ве ос сымн ро̄внэ ла̄тыӈ кēтэ̄гыт. Ма̄н, газетат рӯпитан хо̄тпат, таве о̄с яныт­лылӯв, пус ка̄т, пус ла̄гыл, То̄румн ос На̄й-О̄тыранэ̄н вос ӯрга­лаве.
