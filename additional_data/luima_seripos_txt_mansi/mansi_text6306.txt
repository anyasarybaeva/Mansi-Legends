
Ханищтахтын ма̄ныл а̄стум ма̄ньлат ма̄хум рӯпитаӈкве са̄в ма̄т ӯравет. Ос хотьютаныл рӯпата организациятн та̄ра вивет, «Россия – страна возможностей» нампа АНО (автономный некоммерческий организация) тав та̄ра-паттыстэ. Тот рӯпитан хо̄тпат яныгса̄ткем организациятн ялсыт, китыглахтасыт, хоты хо̄тпа рӯпитаӈкве винуваныл, ма̄хум та̄н хумус пēриēгыт.
 
Щар ма̄к таи, ма̄ньлат хо̄тпа рӯпататэ урыл мӯсхал щирыл вос номсы – тох 75% рӯпата минэ ма̄хум ла̄вмыт. Тувыл тав рӯпататэ ёмащакв вос ва̄ритэ (44%), э̄лаль ханищтахтуӈкве вос таӈхи (40%).
Э̄рнэ ля̄ххал молях вос хо̄нтыгпи, мо̄т хо̄тпат ёт рӯпитаӈкве вос ха̄сы. Матыр та̄рвит ēмтапи те, э̄рнэ щирыл вос ва̄­рапи, ул вос са̄птахты, ка̄ркамыг вос о̄лы. Пор­мас тыналаӈкве ат те ха̄сы, ла̄вēгыт, тав­кас, поратэ ёхты, тах хань­щувлы, туп ха­нищ­тах­туӈкве вос ка̄са­щанув.
Рӯпатан патхатан по­рат, ма̄ньлат хо̄тпат то̄ва организациятт тес­тыл ва̄равет, таи вос хан­сэ̄гыт. Та щирыл о̄с са̄в матыр та̄ра-паттуӈкве ро̄ви. Хо̄тпа хотты ма̄т рӯпитас те, ла̄вēгыт, са­ка ёмас, тувыл ёмас ма̄т ханищтахтас те, о̄с янытлаӈкв патаве.
«Россия – страна возможностей» АНО кӯщай Алексей Комис­саров ла̄выс, ма̄ньлат хо̄тпа хунь рӯпитаӈкве ущ ёхты, ма̄хум тав ётэ потыртэ̄гыт, китыг­лаве, манрыг тав тыт рӯпитаӈкве таӈхи, ма­ныр ва̄руӈкве ха̄сы, та маныр. Ты тэ̄ла рущ ла̄тӈыл ла̄ваве: «собе­седование». Матахмат хо̄тпат ёт потрамēгыт, тувыл та̄нанылн ро̄внэ хо̄тпа рӯпитаӈкве та выганыл.
То̄ва кӯщаит ла̄всыт, ущ рӯпитаӈкве о̄выл­тахтам ма̄ньлат хо̄т­пат хо̄тал палыт вос рӯ­питэ̄гыт. То̄ваныл ла̄в­­сыт, хо̄тал-охса вос рӯ­пи­тэ̄­гыт, ос ма̄к таи – ­рӯпа­таныл мӯсхал щирыл вос ва̄рияныл.
2020 та̄л я̄ӈк натнэ э̄тпос 15 хо̄талэ̄ныл о̄йт­тур э̄тпос 9 хо̄талэ мус тамле колытт рӯпитан ма̄хум китыглавēсыт: Росатом, 1С, Сбербанк Страхование, АО «Поч­та России», МТС, Фе­деральная пасса­жирс­кая компания (ФПК), ГК «ЭФКО», Мегаплан ос мо̄т организацият. Пуссын аквъёт 107 колыт. 
«Россия – страна возможностей» 
АНО ля̄ххал тотнэ колэ̄ныл кēтым потыр ма̄ньщи ла̄тӈыг 
Светлана 
РОМБАНДЕЕВА толмащластэ
