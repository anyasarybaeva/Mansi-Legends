
Ты э̄тпос 3 хо̄талэ̄т Ха̄льӯс район 99 та̄лэ то̄влыс. Ты кастыл округ Дума кӯщай хум Борис Хохряков та районт о̄лнэ ма̄хум янытласанэ ос тамле сымыӈ ла̄тӈыл тēтсанэ:
– Ма̄н о̄лнэ ма̄вт Ха̄льӯс район ва̄рима па̄сныл, мощēртын яныгса̄т та̄лыг ты ēмты, акв та̄л хультыс. Та ēрт са̄всыр па̄влыт о̄лэ̄гыт – яныг па̄влыт, ма̄нь па̄влыт. 
Ос ма̄к тамле ёмас тэ̄ла тот о̄лы – тот са̄всыр мирыт халанылт юртыӈыщ о̄лэ̄гыт, са̄в ёмас сымыӈ ос ка̄ркам хо̄тпа ё̄раныл хосыт Ха̄льӯс районув ва̄ве. Та̄н наманыл номуӈкв патавет. Та̄нтина̄ныл ат са̄литым о̄лнэ ма̄наныл ма̄гыс са̄в ё̄р пинсыт, ань ос ма̄ньлат ма̄хум тох рӯпиты. 
Ань тот о̄лнэ мирн ла̄вēгум: я̄тил юртанум, на̄н пуссын номтыӈыт, ка̄ркамыт, э̄лаль аквты щирыл ёмащакв рӯпитэ̄н. То̄нт о̄лнэ ма̄нын ма̄гыс иӈ са̄в ёмас рӯпата тах ва̄регы̄н.
Валентина УЗЕЛЬ
