

	Ля̄ххал тотнэ ма̄хум ма̄гсыл округ Дума «Думать по-югорски» нампа касыл ва̄рыглы. Та̄л сыс депута-тыт манхурип рӯпата ва̄рēгыт ос сапра̄нит манхурип са̄кконыт пирмайтэ̄гыт, журналистыт ты урыл акваг хансэ̄гыт. 

	Хансум потраныл ты конкурсын кēтыглыяныл. 

	Тамле касыл  таи ма̄гсыл ва̄рыглаве, тыт о̄лнэ ма̄хум депутатыт рӯпатаныл ос йильпи са̄кконыт  урыл са̄внув вос ва̄гыт. 

	Ты э̄тпос 18 хо̄талэ̄т ля̄ххал тотнэ ма̄хум акван-атыглавēсыт ос та̄н халанылт но̄х-патум хо̄тпат янытлавēсыт. Борис Хохряков, округ Дума кӯщай, ма̄хумн ла̄выс: «Ка̄сыӈ та̄л са̄в хо̄тпат ты касылн та̄нки потраныл кēтыглэ̄гыт. Ты та̄л округ янытыл кēтым яныгса̄т арыгкем са̄в-сыр потыр жюри-хо̄тпат ловиньтасаныл ос но̄х-патум хо̄тпат пēриясыт. На̄н сака са̄в ёмас потыр кēтсы̄н, тыи ма̄гсыл ма̄н ка̄сыӈ номинацият но̄х-патум кит хо̄тпа пēриясӯв». 

	Ты та̄л о̄выл места «Местное время» ос «Московский Комсомолец-Югра» нампа газетаг 

	вистэ̄н. Китыт места «Югра» нампа журналт рӯпитан э̄ква Ольга Пламадилова ос «Тюменские известия» газетат рӯпитан хум Андрей Фатеев висы̄г. 

	Хӯрмит местал Алексей Нейман, «Новости Югры» газетат рӯпитан хум, ос Ольга Капанина, «Самотлор» нампа телекомпаният рӯпитан нэ̄, майвесы̄г.  

	 

	Людмила Теткина

	 
