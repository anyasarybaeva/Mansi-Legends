

	Ювле хультум э̄тпос 23 хо̄талэ̄т Ханты-Мансийский колледж-колт ханищтахтын ня̄врамыт акван-атыглавēсыт. Та̄н ётаныл хо̄нтхатыглаӈкве округ Дума депутатыг Татьяна Степановна Гоголева ос Надежда Геннадьевна Алексеева, ханты мир яныг э̄ква Мария Кузьминична Волдина ос мо̄т ма̄ньнув ма̄хум ёхталасыт. 

	Ань ты колт са̄в соссаӈ ня̄врам ханищтахты, са̄выӈпа̄лэ пуссын 9 класс а̄стла
	маныл юи-па̄лт тув 

	ёхтысыт. Та̄н ӯст 

	о̄луӈкве вос хань-щувлэ̄гыт, нэ̄матыр лю̄ль ул вос ва̄рēгыт, ос матыр та̄рвитыӈ ва̄рмальн я̄рмын порат та̄н хоталь свонитаӈкв вēрмēгыт, ань ты 

	урыл потырта
	вēсыт.

	О̄влэ̄т Татьяна Степановна Гоголева потыртас, тав ня̄врамытн ла̄выс. Ань та̄н хантыиг манос ма̄ньщииг о̄лнэныл ма̄гыс щар ул вос э̄ссамтэ̄гыт, номтыӈыг ос ка̄ркам-нувēг вос о̄лэ̄гыт. Ань матыр ёмас тэ̄ла та̄н те ва̄рēгыт, та̄н та̄ра ка̄салавет, наманыл ва̄ӈкв патавет. 

	Тувыл Надежда Геннадьевна ты ня̄врамыт ла̄всанэ, та̄н матыр ва̄рмаль те о̄ньщēгыт манос олн та̄л те хультэ̄гыт, округ 

	Ассамблея колн вос ёхталэ̄гыт, тот та̄н тах нё̄тавет. Маныр телефоныт тот о̄лэ̄гыт, 

	пуссын номерыт ла̄всанэ.

	Сака пӯмыщ Мария Кузьминична Волдина потыртас. Тав 

	мо̄тыт э̄тпост 79 та̄лэ то̄влы. Школа а̄стламе юи-па̄лт тав Ханты-Мансийский педучилищан ханищтахтуӈкв минас. Ос мощ 

	ханищтахтас, пищмал тēтвес, а̄тятэ а̄тимыг ēмтум, юв 

	вос ёхты, оматэ̄н нё̄туӈкв э̄ри. Ты 

	пищма тавēн йӣгрище хансум. Оматэ тактēт 

	ма̄нь ня̄врамыӈ та̄гыл хультыс. Маша а̄гитэ щар яныг ня̄врамыг о̄лыс. 

	То̄нт педучилище кӯщаиг Г.Т. Величко о̄лыс. Ос юв минуӈкв нас тох ат ро̄выс. Туп лю̄льсаӈ ханищтахтын ня̄врамыт та̄н та̄ра юв тēтвēсыт. Ос а̄ги сака ёмащакв ханищтахтас. Тав номтыл ёхтувес – са̄внув лю̄ль оценкал вос пинаве, то̄нт та̄ра юв тах тēтаве. Ты 

	ощмар кӯщаитн та̄ра-паттувес, Г.Т. Величко тав палтэ та ёхтыс. Ляпат ӯнтыс, ла̄щлакв титыглахты: «Маныр ēмтыс?» 

	Маша тавēн нэ̄матыр ат ла̄ви, урккуӈкв о̄с 

	ат ха̄сы, нас та 

	ӯнланты. О̄йка ос таве э̄лаль та титыглытэ. 

	Воссыг хоталь ва̄рха-туӈкв, Маша тавēн пищма урыл та потыртас. Кӯщай хум тав 

	ётэ мощ потыртас, ос 

	юв минуӈкв ат 

	та̄ртыстэ, ла̄выс: «Юв минэ̄гын те, э̄лаль ханищтахтуӈкв ат вēрмēгын тах. Омам 

	ляпа рӯтанэ̄н тот нё̄таве.»

	Ты потыр юи-па̄лт Мария Кузьминична 

	са̄в ёмас ла̄тыӈ ня̄врамытн ань ла̄выс, такви хансум стиханэ та̄нанылн ловиньтас. Кос хунь, ты 

	потрыӈ э̄ква хӯнтлуӈкв сака пӯмыщ, ощхуль ва̄рим акваг матыр та потырты. 

	Тав юи-па̄лэ̄т Татьяна Савельевна Вадичупова потыртас. Тав «Лылыӈ союм» центрыт кӯщаиг о̄лы. 

	А̄гит-пыгыт ла̄всанэ, та̄н тув вос ёхта
	лэ̄гыт, матыр ма̄щтырлаӈкв вос ханищтахтэ̄гыт. 

	Евгения Молданова ос «Хо̄тал» нампа театрыт рӯпиты. Тав 

	ос ня̄врамыт йӣквуӈкв ханищтаӈкв ла̄вхатас. Та̄н ма̄гсыланыл 

	йӣквнэ студия тах 

	ва̄ри.

	Ань колледжит 

	ханищтахтуӈкв о̄выл-тахтам ня̄врамыт са̄выӈпа̄лэ пуссын 9 класс а̄стламаныл 

	юи-па̄лт тув ёхтысыт. 

	Та̄н пуссын 16-17 та̄л 

	янытыт. Мӯй ма̄хум 

	потыртаманыл порат 

	ёмащакв ат 

	хӯнтлысыт, мовиньтым ӯнлантасыт. Ос та̄ра ла̄кква та оясыт.

	 

	Валентина 

	Васильева
