
Ма̄ньполь э̄тпос атхуйпловит хо̄талэ̄т округ губернатор Наталья Комарова сапра̄ни ва̄рыглас. Кӯщай нэ̄ ос тав ётэ рӯпитан хо̄тпат «Бережливый регион» ва̄рмаль урыл потыртасыт.

	Ма̄н ма̄вт о̄лупса кӯпнитыг ос ёмасыг вос о̄лыс, тыима̄гыс ань социально-эконо
	мический развитие 2020 та̄лын ос 2030 та̄л мус йильпи ва̄рмаль щё̄питавес. Ты сапра̄нит кина по̄слын то̄тап хосыт Москва, Краснодар ӯст о̄лнэ 

	экспертыт ты рӯпата урыл нё̄тмил ла̄тыӈ ла̄всыт. 

	Ма̄н округувныл 

	Сургут, Урай ос мо̄т ӯсытныл кӯщаит, 

	са̄всыр предприятият рӯпитан хо̄тпат ос 

	общественный организация ма̄хум хӯнтлысыт ос та̄нки ты урыл 

	маныр номсэ̄гыт, потыртасыт. 

	Округ кӯщай нэ̄ ла̄внэ̄тэ щирыл, Югра ма̄вт рӯпатав тох щё̄питаӈкве э̄ри, арген сака са̄в олн наска̄ссыг 

	ул вос холтаве. Тыима̄гыс рӯпатавт ищхӣпыӈ утанув ӯргалым о̄ньщуӈкве э̄рēгыт. Ма̄нки рӯпатав тох щё̄питаӈкве э̄ри, экономикав туп но̄х 

	вос яныгмас. Ты хо̄тал 

	мус ань округув 

	янытыл ӯсытыт ос па̄влытыт атса̄ткем тамле рӯпата ва̄руӈкве ма̄хум о̄вылтахтасыт. 

	Сапра̄ни о̄лум порат 

	ООО «Газпромнефть-Хантос» нампа ма̄-во̄й но̄х-винэ ма̄т рӯпитан хум Альберт Зубайдуллин, ты урыл о̄с потыртас. Тав ла̄выс: «Ты тэ̄ла ма̄навн сака мӯсты, ты хосыт ма̄н э̄лаль аквъёт рӯпитаӈкве ка̄-сащēв. Ма̄н са̄в нё̄тмил ва̄руӈкве вēрмēв, Югорский университетт ханищтап щё̄питэ̄в. Ма̄-во̄й но̄х-винэ ма̄т хумус ма̄н рӯпитэ̄в, тувыл ханищтахтуӈкве ро̄ви». 

	Округ кӯщай нэ̄ потре щирыл, ты проект урыл ань атхатыглам ма̄хум са̄в ёмас ла̄тыӈ ла̄всыт. О̄лупсав то̄нт 

	ёмаснувēг ва̄руӈкве вēрмилӯв, хунь ӯрга-лахтым рӯпатав ва̄-руӈкве патылӯв.

	Николай МЕРОВ
