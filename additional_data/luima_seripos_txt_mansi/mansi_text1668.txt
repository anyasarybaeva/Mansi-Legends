

	Хурит ханты нэ̄ Виктория Викторовна Карчина по̄слым о̄лы. Тав Лянтор ӯст «Лянторский центр прикладного творчества и ремесел» колт художник-конструкторыг рӯпиты. Округ янытыл манос э̄лы хо̄н ма̄т выставкат ос мо̄т са̄всыр хо̄нтхатыглапыт о̄лыгланэ̄ныл порат Виктория Викторовна тув акваг во̄виньта̄лаве, мирн такви рӯпататэ суссылтытэ (рущ щирыл мастерклассыг ла̄ваве). Сургут ӯст «Старый Сургут» нампа колт тав хотаӈ совыл а̄кань ва̄рыс, ты рӯпататэ суссылтастэ. Тав ла̄внэ̄тэ щирыл, тамле а̄канит Лям я̄ ва̄тат о̄лнэ ханты ма̄хум та̄н тох ю̄нтэ̄гыт, ма̄щтырлэ̄гыт. Тав ва̄рум а̄канянэ̄тыл ма̄хум маттем та пӯмщалахтасыт. 

	 

	Светлана Хозумова

	 
