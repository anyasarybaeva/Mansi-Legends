

	Ты э̄тпос лов щислат Александр Дунин-Горкавич нампа конференция Ханты-Мансийск ӯст о̄лыс. Ты тэ̄ла округув ань аквхуйплов щёс ва̄рыглавес. Ань ма̄-вит ӯргалан хо̄тпат та̄нки рӯпатаныл урыл потыртасыт. Тыг са̄в ма̄ныл ма̄хум ёхталасыт. 

	Ӯсувт Дунин-Горкавич ма̄гыс памятник ва̄рвес ос акв ӯсхулы тав намыл пинвес. Ты о̄йка я̄т, во̄рыӈ ма̄в, ӯйхӯла-нув пуссын ӯргалым ос ханищтым са̄в та̄л тыт рӯпитас. Ань памятнике палт ма̄-вит ӯргалан департамент кӯщай хум Евгений Платонов ос мӯй ма̄хум хорамыӈ лӯптат пинуӈкве ялсыт. 

	Тувыл  ЮГУ колт акван-атхатыгласыт ос са̄всыр ёмас ос лю̄лиг о̄лнэ тэ̄ланыл о̄вылтыт ла̄тыӈ тотсыт. Щар пилыщмаӈыг ос лю̄ль тэ̄лаг о̄лы, хунь Россияв янытыл во̄р на̄йн тэ̄нэ 

	накыт о̄лыглэ̄гыт. Во̄р  та̄л хультэ̄в. Та кастыл во̄руит о̄с мощщамēгыт. Тувыл тамле на̄йтэ̄м ма̄т йӣвыт са̄в та̄л ат яныгмēгыт.  Во̄рув сака ёмщакв ӯргалаӈкве э̄ри. Таима̄гыс округ миркол па̄лыл э̄рнэ программат щё̄питавет, ма̄нь
	лат хо̄тпат ма̄-вит ӯрга-лан рӯпатан ханищтавет.

	Ка̄сыӈ та̄л ма̄-вит ӯргалан ма̄хум халт касыл ва̄рыглаве. Та̄н та̄нки тэ̄ланыл э̄лаль тотнэ ма̄гыс потыр хансэ̄гыт ос халанылт касэ̄гыт. Ты та̄л ЮГУт 

	ханищтахтын а̄ги  Анастасия Тимощук премия-олныл майвес. 

	Тувыл ма̄хум ат колнак щирыл ла̄кква-уртхатым са̄всыр я̄нас тэ̄лат о̄вылтыт потыртасыт. Акв ма̄т ма̄ньщи, ханты мир урыл потрыт хӯнтлувēсыт. 

	Тамара Мерова

	 
