
Ка̄сыӈ та̄л  та̄лэ ēмт тэ̄лы лё̄х о̄лнэ торыг Ханты-Мансийск ӯсныл «Центр профессиональной патологии» лēккарыт ма̄нь па̄влыт мус ма̄хум уральтым яласэ̄гыт. 
Ань о̄лнэ йисувт са̄в­сыр а̄гм о̄лы. То̄ва порат матыр а̄гм а̄гме са̄выг ēмтта̄л ат суйты. Тай­ма̄гыс лēккар щирыл ка̄сыӈ та̄л уральтахтуӈкв э̄ри.
Ос тайма̄гыс ка̄сыӈ та̄л та̄л о̄вылтахтын порат э̄лын о̄лнэ ма̄нь па̄влыт яныг лēккарытн ураль­тым о̄ньщавет. Лēккарыт ёхтэ̄гыт, матах хо̄тал па̄­вылт тармыл о̄лэ̄гыт. Та сыс ма̄хум а̄лымēгыт э̄рнэ лēккарыт палт ялуӈкв.  
Тувыл ма̄нь па̄влыӈ ма̄т ка̄сыӈ а̄гм пусмалтан лēккар а̄тим: ман сам лēккар, ман УЗИ ва̄рнэ ут. Флюорографиян, маммографиян ка̄сыӈ та̄л ялантаӈкв э̄ри. Хо̄ӈха матыр а̄гм ке о̄ньщи, лēккарн направление нэ̄пакыл хансаве, э̄лаль пусмалтахтуӈкв кēтаве.
Туи о̄с акв тох лēкка­рыт яласэ̄гыт. Туи тай уляӈха̄пыл яласэ̄гыт. Хоты па̄влытн уляӈха̄п ёхтуӈкв ат вēрми, та па̄влыт тэ̄лы яласыяныл. Тох округт о̄лнэ ма̄нь па̄влыт пуссын уральтым о̄ньщавет. 
Ты ма̄к э̄рнэ ва̄рмаль. То̄ ма̄хум ат ка̄сащēгыт яныг усыӈ ма̄т яласаӈкв, то̄ват э̄рыӈ яласан щёл, ва̄г ат о̄ньщēгыт. Тыт та­хольт лēккырыт та̄нки ля̄ль ёхтэ̄гыт. 
Анна АЛГАДЬЕВА
