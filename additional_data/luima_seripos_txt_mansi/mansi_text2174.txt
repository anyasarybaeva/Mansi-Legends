

	Сӯкыр э̄тпос о̄выл хо̄талэ̄т округув янытыл 325 школат рӯпитаӈкве о̄вылтахтасыт. Туи сыс ты колыт пуссын ёмщакв щё̄питавēсыт.

	Тувыл ты та̄л Кондинский районт Луговской па̄вылт ос Октябрьский район Сергино па̄вылт кит йильпи школагт ня̄врамыт ханищтахтуӈкве патсыт. О̄выл школа 160 са̄виткем ня̄врамыт ма̄гыс ос мо̄танэ 180 ня̄врамыт ма̄гыс ӯнттым о̄лэ̄г.

	Сергино па̄вылт 

	йильпи школа пӯснэ 

	ма̄гыс кӯщай Наталья 

	Комарова тув ёхталас. Тав тот рӯпитан ос ханищтахтын ня̄врамыт янытласанэ. Ты школа ань Николай Иванович Сирин намыл пинвес. Ты хум 1941 та̄лт войнан тотвес, Сталинград ӯс по̄хат порславес. Тав «Герой Советского Союза»  яныг намыл майлувес. Ань ты школат а̄хвтасыӈ па̄рт тагатавес,  тав апге Елизавета Васильевна Климова тот о̄лыс. 

	Аквта хо̄талт Ханты
	Мансийск ӯс №6 школа о̄с  Н.И. Сирин намыл пинвес. Та ляпат акв ӯсхулы о̄с тав намēтыл о̄лы. Ӯс миркол кӯщаиг о̄лнэ хум Максим Ряшин мир пуссын янытласанэ ос 

	Сирин урыл хансым нэ̄пак ня̄врамытн мӯйлуптастэ. Ты та̄л 

	ты школат 159 ма̄нь 

	а̄гирищ-пыгрищ 

	ханищтахтуӈкве о̄вылтахтасыт.

	Округ янытыл 198 со̄тыра са̄вит ня̄врамыт ханищтахтуӈкве патсыт. Та̄н халанылт 22 со̄тыра 600 а̄гирищ-пыгрищ о̄выл щёс школан минасыт. Та̄н губернатор па̄лыл пуссын мӯйлупсал майвēсыт. Ня̄врамыт номтыӈыщ вос ханищтахтэ̄гыт, пуста̄гыл пуссын вос о̄лэ̄гыт. 

	 

	Ищхӣпыӈ утыт 

	хансым потыр ма̄ньщи ла̄тӈыл 

	Тамара Мерова 

	хансыстэ
