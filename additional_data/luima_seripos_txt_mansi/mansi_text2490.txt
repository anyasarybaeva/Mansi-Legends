

	Хохраит нЯ̄враманыл ёт

	На̄н ха̄хталахтэгы̄н, на̄н ва̄ӈксэгы̄н, консантыл 

	тагталахтэгы̄н, лэ̄гантыл во̄ртхатэгы̄н!

	А̄ӈквалт ēӈта аскве ка̄салэгын? Ты сул тэ̄нэ 

	тēрыӈхомлахрищ та̄ра тэ̄м ас.

	Хӯлылына, а̄ӈквал тӣвырт ярыхтанэ̄тэ суйты, 

	йӣв пури!

	Ма̄н, хохраит, нēлманув ю̄нтуп хольт ощщат, 

	пасыглап хольт пēлпыт.

	На̄н нēлман асквен ма̄гумтэ̄н, тēрыӈ хомлахрищ 

	тэ̄нэ ма̄гыс кон-хасумтэлы̄н.

	На̄н сыман ат э̄тгалавет, ос во̄р йӣв ма̄гыс по̄льса.

	 

	СО̄вруквет

	Со̄вруквет, пум кӣвырт ӯнлэ̄н, ул нёвсэ̄н!

	Саман ул рапщасэ̄н, палян ул нёвумтаптэ̄н!

	Туи, со̄вруквет, на̄н тыт нэ̄мхо̄тпан ат ка̄салавēн.

	На̄нан ха̄йтыгтаӈкве щар ат ро̄ви – атиӈк охсарн 

	лё̄ӈхын атаяве.

	Хотьют акв ма̄т ӯнлы, тав лё̄ӈх ат о̄ньщи. Та со̄вырн пилуӈкв ат э̄ри.

	 

	Ты потыр-охсаг «Яныг утыт ос ма̄нь утыт» нэ̄пакныл висагӯв, Е.И. Ромбандеева ма̄ньщи ла̄тӈыг толмащласаге, 1951 та̄л.
