
Ма̄н ма̄вт са̄всыр ма̄хум юртыӈыщ вос о̄лсыт, о̄лупсав ос о̄лнэ-хӯлнэ наканув мӯсхал щирыл э̄лаль вос минасыт, тыима̄гыс Россия янытыл «Гордость нации» нампа касыл щё̄питавес. 
Ты касыл Россият о̄лнэ мир ёт рӯпитан ассамблея та̄н щё̄пита­сыт. Ты ва̄рмальт о̄лнэ-хӯлнэ нак, ща̄нь ла̄тыӈ ос ля̄ххал тотнэ хо̄тпат, порма­сыт ка̄тыл ва̄рнэ ма̄хум, твор­чество колт рӯпитан хо̄тпат ос мо̄­таныт ка­суӈкве вēр­мēгыт. 
Ты касылт са̄т тэ̄ла щирыл потрыт хансэ̄н: «Са̄всыр ща̄нь ла̄тӈыл потыртан ма̄хум юрты­ӈыщ вос о̄лсыт», «Ща̄нь ла̄тыӈ э̄лаль тотнэ ва̄р­маль», «Ля̄ххал тотнэ тэ̄ла», «Сосса ма̄хум ор­ганизацият халт щар ёмас проект», «Ка̄тыл ва̄рнэ нё̄тнэ пормасыт, сосса касыл ос мо̄т тэ̄лат» ос «Сосса мир халт щар ёмащакв рӯ­питан кӯщай хо̄тпа». 
Ты ва̄рмаль щирыл э̄рнэ нэ̄пакыт ос потрыт «Гордость нации» нампа интернет ло̄псын сӯкыр э̄тпос атхуйпловит хо̄­талэ мус кēтэ̄н. Тувыл сӯкыр э̄тпос ва̄тыт хо̄талэ мус комиссият рӯпитан хо̄тпат ка̄сыӈ номинацият хӯрум но̄х-патнэ э̄лумхо̄лас пēриияныл. Ты но̄х-па­тум ма̄хум «Народный единство» ялпыӈ хо̄тал кастыл Москва ӯст янытлаӈкве патавет.
Ты ля̄ххал ма̄ньщи ла̄тӈыл Николай МЕРОВ хансыстэ
