

	Ювле хультум э̄тпост Ханты-Мансийск ӯс мирколт ёмас тэ̄ла ва̄рнэ хо̄тпат округ кӯщаин янытлавēсыт, то̄ват ма̄гылн тагатан по̄сыл майвēсыт. Ма̄щтыр ма̄хум, ханищтан хо̄тпат, нэ̄пак хаснэ ос ка̄тыл по̄слын ма̄хум, кол ӯнттын ма̄хум, нефтяникыт ос газовикыт пуссын акв колнакын во̄виньта̄лвēсыт.

	 


		Наталья Комарова ла̄выс: «Ань округув ты 86 та̄лэ палыт са̄в ма̄хум ёмас, э̄рнэ тэ̄ла ва̄рсыт. Тыхо̄тал то̄ваныл ма̄н янытлыянӯв. Я̄тил, ты-ныӈ ма̄хум, на̄н ва̄рнэ рӯпатан хосыт Югра ма̄в щёлыӈ, тэ̄ланув э̄рнэ щирыл минэ̄гыт. Ма̄н на̄н хольтын о̄луӈкве ос рӯпитаӈкве патэ̄в, на̄н ма̄гсылын номтанув ёмасыт».

		Оксана Михайловская «Материнская слава» мēталил майвес, тав ат ня̄врам о̄ньщи. Яныг пыге 24 та̄лэ то̄влыс, пити патта пыге нила та̄лэ то̄влыс. Тав ла̄вме щирыл, са̄в ня̄врам ян-малтаӈкве ма̄ньта̄гыл таӈхыс, ня̄враманэ сака э̄руптыянэ. О̄йкатэ̄н ос яныгнув ня̄враманэ̄н нё̄таве.

		Са̄в ня̄врамыӈ китыт колта̄гыл о̄парищ на-маныл Переясловыт о̄с янытлавес, диплом нэ̄пакыл майвес. Ты та̄л Россия янытыл са̄в ня̄врамыӈ щēмьят халт «Семья года» ка-сыл ва̄рыглыма, та̄н но̄х-патсыт. Галина о̄йкатэ̄нтыл хо̄т ня̄врам янмалтэ̄г, нила – тэ̄нти ня̄враманэ̄н, кит ос ня̄врам о̄щнэ колт висы̄г. Та̄нти халанылт юртыӈыщ о̄лэ̄гыт, хо-таль-а̄ти са̄всыр ва̄р-малит пуссын акван-нё̄тхатым ва̄рияныл. Ня̄врам хунь яныг колта̄глыт яныгми, нэ̄матарыл ат пилы, ма̄хманэ̄н нё̄таве, со̄тыӈыщ яныгми.

		«Центроспас-Юго-рия» ма̄т рӯпитан хум Михаил Привалов Россия Президентын янытлан нэ̄пакыл кēт-вес. Тав хосытэ̄т нила хо̄тпа лылыяныл нэ̄г-лысыт. Та хо̄тал тав ат рӯпитас, лё̄ӈхыт мины, сунсы, кит ма̄шинаг акван-пēлхатмы̄г. Тав хоса ат номсахтас, та̄ра тув ха̄йтыс, ма̄хум кон-хартсанэ. Михаил ва̄стэ, ань ма̄шина но̄х-пēламлаӈкве вēрми, тув тоха та молямлас.

		Акв ханты э̄ква янытлавес – Зоя Ники-форовна Лозямова, тав «То̄рум Маа» музейт рӯ-питы, диплом нэ̄пакыл майвес.

		«Новости Югры» га-зетат рӯпитан ма̄хум почётный грамота нэ̄-пакыл майвēсыт. Пус-сын аквъёт хус арыг хо̄тпа янытлавес, округ кӯщай нэ̄ та̄н нупланыл са̄в ёмас ла̄тыӈ ла̄выс.

		 

 
