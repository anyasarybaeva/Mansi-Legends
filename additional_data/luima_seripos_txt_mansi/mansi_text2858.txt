
Ювле хультум э̄тпос 29 хо̄талэ̄т Ханты-Мансийск ӯст о̄лнэ «То̄рум Маа» музейт ма̄ньщи хо̄тпав Владимир Иванович Шесталов ка̄стувес. Ма̄хум Ю.Н. Шесталов колнакēт атхатыгласыт, ты хо̄нтхатыглап намаявес «Ты играй, журавль, играй!»

	Ты та̄л яныгпо̄ль э̄тпос 28 хо̄талэ̄т Владимир Иванович 52 та̄лэ то̄влынув. Тав ма̄нь та̄гыл та̄ныт са̄ӈквылтаӈкве патыс, ты тэ̄ла сака э̄руптастэ. 1987 та̄лт Ханты-Мансийск ӯст о̄лнэ педучили-ще музыкальный отделениятэ̄т ханищтахтуӈкве о̄вылтахтас. 1991-1996 та̄лыт сыс ма̄ньщи ос ханты та̄ныт са̄ӈквылтан хо̄тпатныл са̄ӈквылтаӈкве ханищтахтас. Ма̄нь па̄влытн яланта̄лыс, ты тэ̄ла ва̄нэ хо̄тпат кинсыс, та̄н ётаныл ва̄йхатас, ханищтахтас. 

	Тувыл Владимир Иванович Петрозаводск ӯст Государственный консерваторият э̄ргын тэ̄лан ханищтахтас. Наука щирыл са̄в рӯпитас, 2011 та̄лт кандидатский диссертация ловиньтас, э̄ргын тэ̄ла палт яныг учёный хо̄тпаг ēмтыс. Ханты-Мансийск ӯст о̄лнэ Центр искусств колт лов арыг та̄л рӯпитас, ня̄врамыт ма̄ньщи ос ханты та̄ныт са̄ӈквылтаӈкве ханищтасанэ. 

	Акван-атхатыглам ма̄хум тав урēт са̄в ёмас сымыӈ ла̄тыӈ ла̄всыт, посыӈ номтыл таве ка̄стысаныл. Центр искусств колт ханищтахтан ня̄врамыт та̄ныт са̄ӈквылтасыт. 

	Светлана Матвеева
