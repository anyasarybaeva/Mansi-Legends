

	Тӯяг Ханты-Мансийский район Кышик нампа ма̄нь па̄влын ялмум порат са̄в соссаӈ хо̄тпа ёт тот ва̄щиньтахтасум. Ань ма̄н халувт такви ща̄нь ла̄тӈе ва̄нэ соссаӈ хо̄тпа мощща.  Ос та ханты па̄вылт ам тамле ма̄хум ёт ва̄йхатасум.

	Акв э̄ква ёт потыртасум, тав наме Тамара Григорьевна Каля
	гина, о̄йкатэ щирыл рущ о̄парищ намыл 

	о̄лы. Ос такви а̄ги о̄парищ наме Харанзеева. Тав о̄лупсатэ урыл тох потыртас:

	– Ам нёлсат нупыл титыт та̄лум то̄влыс. Во̄рт самын патсум, ма̄н колта̄глув Кышик па̄вылныл Назым я̄ 

	алгаль нупыл о̄лыс. 

	Сака э̄лы ос сытам 

	ма̄т ма̄н о̄лсӯв. Та ма̄ 

	Сынвар наме о̄лыс. Ань тув мус нэ̄мхотьют ат яланты, хоса минуӈкв э̄ри. Яныг хо̄нт о̄вылтахтам юи-па̄лт а̄тям та̄ра хо̄нтлын 

	ма̄н тотвес. То̄нт ома-гум-а̄тягум ущты 

	акван-минасы̄г, ам туп самын патсум. Ма̄нттēв та хультсӯв – омам, щащēквам ос ам. 

	Хо̄нт э̄лы-па̄лт ща̄нягум-а̄щагум са̄в са̄лы о̄щсы̄г, са̄лы 

	ӯрим яласасы̄г. А̄тям 

	тотыма юи-па̄лт ма̄н 

	тыг па̄вылн ва̄нтлупта-весӯв. Са̄лыянув о̄с 

	пуссын холтвēсыт. Хо̄нтлын салтат ма̄-хум ма̄гыс нё̄влиг ва̄рвēсыт. Ма̄н хӯрум ёмас туп акв нэви-са̄лыл хультуптавесӯв. Ла̄ввесӯв, ма̄нти о̄лнэ 

	колув па̄влын вос тотылӯв. Ос хум хо̄тпа та̄л ма̄нти маныр 

	ва̄рēв, нэ̄матыр ат вēрмēв. Ёты-о̄вылт 

	хультуптым са̄лыюв о̄с хот-няртумтавес. 

	То̄нт колхозыт ва̄руӈкв о̄вылтавēсыт. Ма̄н тыг ёхтысӯв, ма̄нь пēс колрищил майве-сӯв, тув та о̄лмыгта
	сӯв. А̄тям юв ат ёхтыс, хотты хащта̄л ма̄т 

	порслувес. Омам ти-тынтыг хум ва̄рыс, тэ̄н хӯрум ня̄врам о̄щсы̄г – тит а̄ги, акв пыг. Ты а̄пщирищум иӈ ма̄ниг о̄лмēт хотталь щалтыс, йигрищагум ам ляпамт ань о̄лэ̄г, акватэ Луго-вой па̄вылт, мо̄танум – тыт Кышик па̄вылт. О̄с сас матумыг.

	Омам а̄тимыг ēмтме юи-па̄лт ам ущ похоронка-нэ̄пакыл тотвēсум, тот хансым о̄лыс – а̄тям я̄ӈк на̄тнэ э̄тпос о̄выл хо̄талэ̄т порслыма, ань ты мус ты нэ̄пак-ломт ам о̄ньщилум. Войнан 

	а̄тям ёт тав а̄пщитэ тотвес, тав о̄с тот порслувес. Щащēквав тит пыг та̄л та хультыс. Тав о̄с са̄лы та̄л та хультуптавес. 

	Та та̄рвитыӈ порат полщ тотнэ хо̄тпа ма̄н халувт са̄в о̄лыс. 

	Па̄влув акв тамле хумрищ о̄лыс, тав ты ма̄хманув полщил ва̄рсанэ, пуссын са̄лы 

	та̄л хультуптасанэ. Тав такви хоса о̄с ат о̄лыс, э̄кватэ ёт хотталь тотвесы̄г, аквто-рыг а̄тимыг ēмтсы̄г. 

	Ам во̄рт яныгмамум ма̄гсыл амти О̄тыра-нум нупыл по̄йкщим о̄лэ̄гум, пупганув янытлым о̄лэ̄гум. Матаре ēмты, па̄влувт о̄лнэ яныгпа̄ла хо̄тпат 

	акван-атхатэ̄в, пӯрлах-туӈкв, йирхатуӈкв тапал ва̄тан та минэ̄в. Пēс йис ва̄рмалянув,пēс йис наканув э̄лаль тотыянӯв. Тув туп я̄ӈк то̄р тотуӈкв э̄ри. 

	Ань тот арсыныл нэ̄гсалым са̄в йӣв лю̄ли. Юи-о̄выл та̄лыт сыс па̄влыӈ ма̄хманув ма̄нти пупганув нупыл сунсуӈкв патсыт, пēс ва̄рмалянув но̄х-во̄рмалтыяныл, тыи сака ёмас. 

	Ма̄н ань - ам, пыгум, тав а̄гитэ ос ма̄нь апыгрищум пуссын аквъёт о̄лэ̄в. Пенсиям 11 со̄тыра солко̄ви, туп-туп то̄вылхаты. 

	Пыгум ос тав а̄гитэ нэ̄мхо̄т ат рӯпитэ̄г, тыт рӯпата щар а̄тим. Тув порат атхатэ̄в, во̄рн о̄луӈкв минэ̄в, 

	тот хӯл алыщлэ̄в, пил ва̄тэ̄в. Акв-тит э̄тпос во̄рт о̄лэ̄в. Ам яныгмам Сынвар нампа ма̄н хосат ат ялсум. Та урыл хунь номылматэ̄гум, сымум сака щарги. Тох ты ма̄н, во̄рт о̄лнэ ма̄хум, па̄влыӈ ма̄н та тотве-сӯв, йильпи о̄лупсал о̄луӈкв ханищтавесӯв. Ань та пēс о̄лупсав хо̄т та хультыс.

	 

	Валентина 

	Хозумова
