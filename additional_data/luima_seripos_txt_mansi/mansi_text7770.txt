
Ха̄льӯс районт Кульпас па̄вылныл ло̄ӈхаль са̄т вēрста Та̄гт я̄ хосыт ма̄нь ма̄ньщи па̄выл – Сӯмапа̄выл ӯнлы.  Тав овыӈ  я̄ ва̄тат лю̄лиӈ во̄р ма̄т, атхойплов вēрста Сакв я̄ сӯнтныл ло̄ӈхаль о̄лы.
Пēс порат туи па̄выл карыс урамт о̄лыс, тувыл  ёлаль я̄ нупыл ва̄глын нильтаӈ сомаг о̄лы, лӯи нупыл нё̄раиг хо̄тал нэ̄глын ēрт о̄лнэ ня̄рыӈ ма̄. Ат вēрста тувыл ос тарыг урт тэ̄лы па̄выл ӯнлыс.
Сӯмапа̄выл урыл то̄ва ма̄хмыт ла̄всасыт, тох ты толмащлавес – «сохтыл о̄лнэ во̄льт ӯнлын па̄выл». Мо̄т ма̄хмыт ла̄всасыт – «Сома сып ва̄тат о̄лнэ па̄­выл».

Па̄вылт о̄лум ма̄хум во̄раясыт ос хӯл алыщласыт. Та̄гт я̄ во̄ртыпал ва̄тат Сӯма-я̄т ос Паль-я̄т та̄н хӯл алыщласыт. Та я̄г алгаль са̄в тӯрыт о̄лэ̄гыт, та̄н хӯлыл щёлыӈыт. Кит яныг тӯрыг ам хӯлыгласум, ты Сымриӈтӯр, Сэ̄кватӯр. Тӯрыт ос я̄т са̄в сымри, щапак, тӯрхул о̄лыс, ка̄сыӈ хо̄тпа такви ма̄гсыл э̄рнэ са̄вит пувыс, пуссын йильпи хӯл та̄им о̄лсыт. Та̄гт я̄ ёмаспал нупыл Лю̄лиӈ-во̄р сыс палт Ся̄рктӯр о̄лы.
Пуссын ты урыл ам яныгпа̄ла хо̄тпатыл хӯ­лыгласум ос амки рӯ­танумыл потрыт атсум. Сӯмапа̄вылт о̄лум ма̄хум ань пуссын Кульпаст о̄лэ̄­гыт, то̄ва порат тув ӯщ­лахтуӈкве ос хӯл алыщ­лаӈкве ялантэ̄гыт. 

Новьюхова Анжела, 9 класс, Кульпас па̄выл, Ха̄льӯс район
