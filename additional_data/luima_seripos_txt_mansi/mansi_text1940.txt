

	Ювле хультум э̄тпос 28-29 хо̄талыгт Центральный избиркомт рӯпитан хо̄тпат Ханты-Мансийск ӯст ханищтап щё̄пита̄лсыт. То̄нт Россия янытыл пēрияп комиссият кӯщай ва̄ӈын хум Леонид Григорьевич Ивлев ля̄ххал тотнэ колн во̄виньта̄лвес. Тот тав нэ̄пак та̄ратан рӯпата урыл потыртас. На̄н тав потре э̄лаль ловиньтэлы̄н. Тав тох ла̄выс: 


		«Югра ма̄т семинарув кит хо̄тал минас. Ты ханищтап ма̄н тыт о̄выл щёс ва̄рыгласлӯв. Ханты-Мансийск ӯсн кит 

		федеральный округыгныл, Крым республиканыл ос Севастополь ӯсныл, Россия янытыл пуссын аквъёт 24 субъектытныл пēриян ва̄рмальт рӯпитан 

		ма̄хум тыг ёхталасыт.

		Ма̄хум рӯпатаныл 

		хумус ва̄рияныл, та̄нки халанылт ты урыл потыртасыт ос ты ханищтапт уртхатасыт. Э̄лн о̄лнэ ма̄хум ёт рӯпитаӈкве ханищтахтасыт. Тыи ма̄гыс та̄н ма̄-во̄й но̄х-винэ 

		ма̄н тотыглавēсыт. Пēрияп ēмтнэ порат э̄лн ӯнлын па̄влытн, ё̄рнколытн, йис ма̄н, хо̄т э̄лумхо̄лас о̄лы, тув та ялэ̄гыт. Вертолётыл щё̄скем миннэ ма̄гыс та̄н яныгса̄т атпан со̄тыра солко̄ви ойтэ̄гыт, та яныт тыныл ты яласэ̄гыт. Та̄н хосытаныл ка̄сыӈ хо̄тпа ка̄тпос пинуӈкве вēрми.

		Ты та̄л сӯкыр э̄тпост яныг пēрияп щё̄питаве. Яныгса̄ткем са̄всыр кӯщай пēрияӈкве 

		патаве. Та̄н халанылт 21 губернатор пēрияве, Ханты-Мансийский, Ямало-Ненецкий округыгт ос Тюменский областиныл о̄лнэ хӯрум губернатор мирн пēрияӈкве ат патавет, та̄н Россия Президентын тув ӯнттавет тах.  

		Югра ма̄т пēрияп ёмщаквēг ва̄рыглаве, ла̄палахтын нак щар ат ēмталас, ма̄н палтув нэ̄матыр полщ 

		тотнэ нэ̄пак ат ёхталас. На̄н палтын пē
		рияп кӯщаиг Андрей Евгеньевич Павкин о̄лы. Тав ётэ пуссын 

		аквъёт ловманкем со̄тыра хо̄тпа рӯпиты. Округ янытыл 22 

		районный миркол о̄лы. Ка̄сыӈ па̄вылт, ӯст пуссын аквъёт 691 

		участковый пēрияп кол рӯпиты. Ма̄хум кӯпни-тыг ка̄тпос пинэ̄гыт, нэ̄пак тот та̄ратэ̄гыт. 

		Тувыл 2016 та̄лт ва̄т са̄грапнал э̄тпос о̄выл ӯщлахтын хо̄талэ̄т ос 

		Государственный Ду
		ман депутатыт пēрияӈкве патавет, ос тах са̄в рӯпата ēмты». 

		Ты потре юи-па̄лт 

		Леонид Григорьевич округ кӯщайн Наталья Комарован ос ты семинар щё̄питан ма̄гыс нё̄тмил ва̄рнэ хо̄тпатн яныг пӯмащипа ла̄тыӈ ла̄выс. 

		Николай 

		МЕРОВ

		 

 
