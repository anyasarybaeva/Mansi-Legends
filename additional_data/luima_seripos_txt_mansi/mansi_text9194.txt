
Юи-о̄выл та̄лытт кӯщаит акваг потыртэ̄гыт, ма̄ньщи манос ханты ла̄тӈын ня̄врамыт ханищтан хо̄тпа а̄тим. 
Югорский универси­тетт я̄нас факультет о̄лыс, тот сосса а̄гит-пыгыт учите­лиг ханищтавēсыт, ос тувыл тав хот-вуйвес. 
Ты та̄л тэ̄лы рēтыӈ ю̄свой э̄тпос Сургутский университетт яныг сап­ра̄ни о̄лыс, тув са̄всыр ӯсныл ёхталам ма̄хум потыртасыт - ты универ­ситетт ня̄врамыт ма̄ньщи манос ханты учителиг вос ханищтавет. Ань ты тэ̄ла та о̄вылтавес.
Университетт тит йильпи специальностин ня̄врамыт ханищтаӈкв патавет: «Русский язык и литература», «Русский язык и родной язык (хантыйский/мансий­ский)». 
Тот ат та̄л ханищтах­туӈкв э̄ри. Хотьют тув ми­нуӈкв ка̄сащи, та̄н тамле экзаменаныл титыглаӈкв патавет:
Русский язык (ЕГЭ) – 40 балл;
Обществознание (ЕГЭ);
Сочинение.
Хотьют тот ханищ­тах­туӈкв паты, та̄н обще­житият о̄луӈкв патэ̄гыт, стипендия-олныл ос мо̄т нё̄тмилыл тах мивет.
Хотьют матыр титыг­лахтын ла̄тыӈ те о̄ньщи, та̄н ты телефон хосыт вос свонитэ̄гыт: 8 (3462) 65-08-18. Кӯщаяныл наме – Николай Васильевич Ганущак.
Сургутский университетныл тēтым ля̄ххал ма̄ньщи ла̄тӈыл Валентина УЗЕЛЬ хансыстэ
