
Ма̄н округувт ма̄-вит ӯргалан тэ̄ла ань акваг та̄ра-паттым о̄ньщаве. Ты хосыт рӯпитан ма̄хум ва̄тихал акван-атхатыглэ̄гыт ос ты урыл потыртэ̄гыт. Акв тамле сапра̄ни губернатор ва̄ӈын хум Геннадий Бухтин ва̄рыглас. Ма̄-вит ӯргалан службат рӯпитан хо̄тпат 

	округ янытыл яласэ̄гыт, ка̄сыӈ районт ма̄, я̄т ос лылыēп мӯсхалыг ханищтэ̄гыт.  Ос ты ва̄рмалит пуссын акв нэ̄пакн хансыяныл. 

	Ма̄-вит ӯргалан ма̄хум ты нэ̄паканыл  щирыл, Белоярский ӯст лылыēп щар па̄ӈкыӈыг о̄лы. Та ӯст са̄в та̄л газокомпрессорный станция рӯ-питы. Тав са̄в лю̄ль ут кон ты та̄рты. 

	Щар сыстамыг Кондинский ос Советский районыг ловинь
	тахтэ̄г, тот мощща  предприятие рӯпиты, та̄н 

	ма̄, я̄т сака ат па̄ӈк-тыяныл. Яныг ӯст халт щар па̄ӈкыӈ Нижневартовск ӯс ловиньтахты. Ты юи-па̄лт Сургут, Нефтеюганск ос Ханты-Мансийск ӯсыт хансым о̄лэ̄гыт. 

	Кӯщаит ос таи ла̄в
	сыт, ты нила ӯсытт сака са̄в ма̄шина яласэ̄гыт, та̄н сака лылыēп па̄ӈктэ̄гыт. Ты коныпал ты ӯсыт ляпат ма̄-во̄й но̄х-винэ  са̄в компаният  рӯпитэ̄гыт, та̄н 

	о̄с са̄в лю̄ль ва̄рēгыт. 

	Округувт ма̄-вит хумус ӯргалаве, хо̄т ма̄-вит сака па̄ӈктаве ос хумус сыстамтаве, ты урыл кӯщаит ка̄сыӈ та̄л яныг доклад-нэ̄пак щё̄питэ̄гыт. Ма̄хум та̄н хансум нэ̄паканыл ловиньтаӈкве вос вēрмēгыт, таве интер
	нетын ва̄рияныл. 

	Людмила Теткина

	 
