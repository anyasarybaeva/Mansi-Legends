
Ханты-Мансийск ӯст «Торум маа» музейт ма̄ янытыл о̄лнэ соссаӈ мирыт ялпыӈ хо̄тал ва̄рыглавес Тув са̄в мир атхатыглас-яныг кӯщаит о̄лсыт э̄ргын ос йӣквнэ ма̄хум яныгхо̄тпат ня̄врамыт. Яныг сцена ва̄рыглавес тот артистанув ма̄ньщи ос ханты э̄ргыт э̄ргысыт йӣквсыт са̄всыр пӯмыщ сценкат суссылтасыт о̄щхульласыт. 
Тувыл пēс ма̄хманув хольт кассытсув тыньщаӈ нумпа̄лн рēпыгтасыт са̄грап ос ня̄л па̄хвтысыт са̄лыӈ сун ӯлтта поргысыт. Ня̄врамаквет тот щар ща̄гтым кассыт та̄нанылн ня̄л па̄хвтуӈкве ман поргащлаӈкве атхунь пӯмыщ. Но̄х-патум ма̄хум пуссын почётный грамотатыл ос мӯйлупсатыл майвēсыт. 
Ялпыӈ хо̄тал оигпаме э̄лып-а̄лт мӯй ма̄хум хӯл исмит ос исум ща̄й айсыт со̄ламат тэ̄сыт .
