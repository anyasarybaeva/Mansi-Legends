
Мо̄лалнув э̄тпост Ханты-Мансийск ӯст Государственный Дума депутат Вячеслав Николаевич Тетёкин ёт потыртасӯв. Потрув Украина хо̄н ма̄ ва̄рмалянэ урыл о̄лыс.Вячеслав Николаевич тув ялыс. Тав ла̄выс: «Со̄ль, ань Россияв ма̄ янытыл щар ё̄рыг ловиньтаве. Э̄лы хо̄н ма̄т о̄лнэ ма̄хум са̄выӈ-па̄лэ ма̄н ётув юртыӈыщ о̄луӈкв таӈхēгыт. То̄ват та̄нтина̄ныл такталым нас ва̄рыглахтэ̄гыт. Ань ты Украина ма̄т о̄лнэ ва̄р-маль 2007 та̄лт Германия хо̄н ма̄т Мюнхен ӯст мирхал конфе
	ренция о̄лме порат о̄вылтавес. То̄нт ма̄н Президентув Влади-мир Путин Америка хо̄н ма̄ нупыл та̄н ва̄рнэ тэ̄ланыл урыл щар ля̄льт потыртас. Та порат Владимир Владимирович ла̄вум ла̄тӈанэ та̄нанылн ат мӯстысыт. Ань ты порат о̄лнэ ва̄рыглам 

	наканыл ла̄щлакв та о̄вылта-вēсыт.

	Хунь тыи пуссын о̄вылтахтас, маныр э̄лаль ва̄руӈкв э̄ри нэ̄мхотьют ат ва̄стэ. То̄нт ма̄н Российский са̄лтатанув Крымт о̄лнэ рущ ма̄хманув ӯргалан ма̄гсыл тув тēтсанӯв. Парашютыл нумыл поргын са̄лтатанув мо̄т маснутыл мастым, писалиӈ та̄гыл, вильтаныл лап-пантым тув тēтыглавēсыт.

	Ань НАТО нампа армия ма̄
	нав пилуптан ма̄гыс са̄в лю̄ль 

	ва̄ри. Мощ мо̄лалнув Крым ща̄рщēт вит ёлы-па̄лт яласан США хо̄н ма̄ тит на̄иӈха̄паге ка̄салавесы̄г. Ма̄н ань ты на̄иӈха̄пыг аквписыг тармыл ӯрим о̄ньщиягӯв. Та̄н ты урыл ва̄гыт, таима̄гсыл хурахлэ̄гыт. Украина армиятэ армияг ла̄
	вуӈкв ат ро̄ви. Яныгпа̄лэ 

	хо̄нтлын утаныл, танкыт, 

	товлыӈха̄пыт ос на̄иӈха̄пыт щар ат рӯпитэ̄гыт. Та̄н армияныл хосат ла̄кква-тӯлмантавес. Таима̄гсыл та̄н э̄рттам мо̄т хо̄н ма̄ныл нё̄тавет.

	Украинат Президент пēриян юи-па̄лт тав, улпыл, кӯстыр
	нувēг о̄луӈкв тот паты.  Ань 

	о̄лупса тот сака та̄рвитыӈ. Ма̄-хум хунь ёмщакв о̄лмыгтэ̄гыт, та урыл иӈ нэ̄мхотьют ат ва̄гтэ. Тыи пуссын я̄ӈк на̄тнэ э̄тпос ва̄т нупыл атыт хо̄талэ юи-па̄лт 

	тах та̄ра-паты». 

	Пресс-конференция оигпаме э̄лы-па̄лт Вячеслав Тетёкин ла̄выс: «Ты тув мус пуссын ёмасыг сойиг ēмты. Хотьют ка̄сащи, Крым ма̄н ӯщлахтаӈкв ялэ̄н, ул хурахлэ̄н. Тот рēгыӈ, ща̄рщ витэ сыстам. Та̄л палыт пуста̄гыл о̄лнэ̄н ма̄гсыл тот ӯщлахтэ̄н!»

	Александр ВЬЮТКИН

	 
