
Ты та̄л ма̄н округувт ня̄врамыт янытлан та̄лыг намаявес. Ты кастыл Югра янытыл са̄всыр суссылтапыт, ялпыӈ хо̄талыт, касылыт, ханищтапыт акваг ва̄рыглавет.

	А̄с-угорский институтт рӯпитан ма̄хум ня̄врамыт ма̄гсыл о̄с са̄в рӯпата ва̄рēгыт. Ты э̄лы-па̄лт та̄н наука 

	щирыл рӯпитасыт, ань школат  ма̄гсыл ханищтахтын нэ̄пакыт хансэ̄гыт ос са̄всыр мо̄йтыт, а̄мщит акван-атыяныл ос  нэ̄пакыг ва̄рияныл.

	Яныгпо̄ль э̄тпос китыт хо̄талэ̄т Ханты
	Мансийск ӯст хо̄тыт школат о̄выл классыт ханищтахтын ня̄вра
	мыт А̄с-угорский институтн ёхталасыт. Тот рӯпитан хо̄тпат та̄нанылн потыртасыт, манхурип пӯмащ нэ̄пакыт ня̄врамыт ма̄гсыл ань хансэ̄гыт.

	Светлана Динисла
	мова, ма̄ньщи нэ̄,  «Во̄рхум па̄вылт» 

	нампа нэ̄паке урыл ла̄тыӈ ла̄выс. Ты 

	нэ̄пакн тав ма̄ньщи 

	мо̄йт хансыс ос Наталья Жеманская са̄всыр 

	нё̄тнэ ос пӯмащ хурит по̄слыс. Ты нэ̄  А̄с-угорский институтт ка̄тыл хурит по̄слым рӯпиты. Светлана Селивёрстовна хурит суссылтасанэ ос мо̄йт урыл потыртас. Ма̄ньщи мо̄йт са̄внув ня̄врам ловиньтаӈкве вос вēрмысыт, рущ 

	ос английский ла̄тӈыг  хасвес. Нэ̄паке ты 

	этпост Тюмень ӯст тах та̄ратаве. 

	Людмила Панченко «Ма̄таприщ» ма̄ньщи мо̄йт ловиньтас ос тот ка̄тыл по̄слым хурит 

	суссылтасанэ. Ня̄вра-мыт таве такем ёма
	щакв хӯнтлысыт. Ты нэ̄пак о̄с А̄с-угорский 

	институтыт рӯпитан хо̄тпат щё̄питасыт ос та̄ратасыт. Ань тот рӯпитан ма̄хум ня̄врамыт ма̄гсыл кина по̄слэ̄гыт. Акв тамле ва̄рим кина ня̄врамыт о̄с суссыт.

	Аквта хо̄талт А̄с-угорский инстутытт «День детской книги» нампа суссылтап ва̄рыглавес. Тот ма̄ньщи, ханты ос ё̄рн хо̄тпат а̄гирищит-пыгрищит ма̄гсыл хансум нэ̄паканыл суссылтавēсыт. Юв миннэ э̄лы-па̄лыт ня̄врамыт пуссын мӯйлупсал мӯйлуптавēсыт. 

	 

	Людмила 

	Тасманова
