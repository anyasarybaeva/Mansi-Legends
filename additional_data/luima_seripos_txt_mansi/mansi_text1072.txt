

	Мощ мо̄лалнув ма̄хум нэ̄рнэйӣвыт Ханты-Мансийск ӯст ма̄щтырласыт. Ма̄щтырлан коныпал тув ёхталам ма̄хум са̄ӈквылтаӈкв ханищтахтасыт. 

	Ты ва̄рмаль хӯрум хо̄тал минас. Та кастыл округувныл Саранпа̄вылныл, Нижневартовск, Сургут, Пыть-Ях ос Урай ӯсытныл соссаӈ ма̄хум 

	ёхталасыт. Пуссын аквъёт хусахтем хо̄тпа о̄лыс. Нэ̄рнэйӣв ма̄щтырлан кастыл мирн ёмщакв ва̄нэ тит ма̄щтыр хӯмыг ханищтан ма̄гыс во̄выглавесы̄г. Тэ̄н наманэ̄н – Анатолий Вадичупов ос Герман Хатанзеев. Тэ̄н сас са̄ӈквылтапыт, на̄рсъюхыт, ко̄йпыт, тум
	раныт ос нэ̄рнэйӣвыт ёмас ва̄рēг, ма̄щтырыг о̄лэ̄г. Са̄выӈпа̄лэ са̄ӈквылтан ма̄хум са̄ӈквылтапыт тэ̄натэ̄н ты ва̄рылтэ̄гыт. Ханищтахтан ма̄хум ёт та̄н хӯрум хо̄тал сыс са̄т нэ̄рнэйӣв ва̄руӈкв а̄лымасыт. Нэ̄рнэйӣвыл са̄ӈкылтаӈкв ханищтахтам ма̄хум титах-хӯрмах та̄н ханищтасыт. Ма̄щтырлан ва̄рмаль оигпан э̄лы-па̄лт та̄н ма̄нь суссылтап щё̄пита̄лыгласыт.   

	Александр ВЬЮТКИН

	 
