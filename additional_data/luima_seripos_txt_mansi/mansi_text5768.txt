
Ювле хультум та̄лт яныгполь э̄тпосныл ма̄нь таквс э̄тпос мус «Ханты ясанг» ос «Лӯима̄ сэ̄рипос» газетагт рӯ­питан хо̄тпат ня̄вра­мыт ма̄гыс касыл ва̄рыгла­сыт.
Ма̄ньщи ла̄тӈыл ты касыл тох намая̄лыслӯв – «Колта̄глум урыл ма̄ньщи ла̄тӈыл потыртэ̄гум» («Рас­скажу о своей семье на родном языке»).
Ты э̄тпост Саранпа̄выл ня̄вра­мыт ханищтах­туӈкв о̄выл­тах­тамыл по­рат акван-атыглавē­сыт. Ос ма̄н ва̄рыглам ка­сы­лувн потыр ман ма̄нь тина-охса тēтум 18 а̄гит-пыгыт тот янытлавēсыт. Школа кӯщай Андрей Дмитриевич Попов ма̄н тēтум янытлан нэ̄пака­нув ос мӯйлупсанув та̄­на­нылн мисанэ. 
Ты ня̄врамыт халт Сергей Лелятов ос Елена Тихонова но̄х-патсы̄г. 
Касылн Светлана Савельевна Мерова ос Ольга Владимировна Лелятова ханищтан ня̄­враманэ̄н та̄н потрыт ос тина-охсат тēтсыт. Тэ̄натэ̄н ма̄н пӯмащипа ла̄тыӈ ла̄вēв. Матъёмас ма̄ньщи ма̄хма­нув халт тамле ка̄ркам хо̄тпат о̄лэ̄гыт. Та̄н хо­сытаныл ща̄нь ла̄т­ӈув э̄лаль суйты ос ня̄врамытн ханищ­таве.
