

	Мо̄лалнув нэ̄пак хаснэ ханты хум Владимир Енов китыт нэ̄паке нэ̄глыс. Ты нэ̄пак «Подарок Меӈква» намаим о̄лы. Тав о̄выл хансум нэ̄паке «Сказы рода правдивых людей» 2013 та̄лт та̄ратавес.  Ань ты хо̄тал мус пуссын аквъёт налыман мо̄йт тав хансыс. 

	Владимир Егорович Ямало-Ненецкий округт Шурышкарский районт Карвожи па̄вылт хӯл алыщлан ос во̄раян щēмьят самын патыс. Школа а̄стламе юи-па̄лт Томск ӯс педагогический университет ханищтахтас. Тувыл юв ёхтыс ос та̄ра школан рӯпитаӈкве патхатас. Ня̄врамыт рущ ла̄тыӈ урокн ханищтасанэ. 2001 та̄лт ма̄н округувн рӯпитаӈкве ёхтыс. О̄влэ̄т тав «Югория» нампа телерадиокомпаният рӯпитас. 

	Ань «Ханты ясаӈ» газетат ля̄ххал тотым рӯпиты. «Подарок Меӈква» нэ̄паке ханты ос рущ ла̄тӈыл хансыстэ. Тав мо̄йтанэ ма̄нь ня̄врамыт ос школат ханищтахтын ня̄врамытн ловиньтавет. Яныг хо̄тпат тав мо̄йтанэ̄тыл о̄с сака пӯмщалахтэ̄гыт. Ка̄сыӈ мо̄йт-потырт тав ма̄-вит ӯргалан ва̄рмаль, о̄лнэ-хӯлнэ нак ос пēс йис о̄лупса номтыт э̄лаль тотыянэ. 

	Николай МЕРОВ
