

	Югорский университет колт ханищтахтын ма̄ньлат ма̄хум ма̄гыс научно-практический конференция о̄лыс. Ка̄сыӈ порат ты ханищтап ханты ос ма̄ньщи студентыт ёт рӯпитан ма̄ньщи э̄ква Диана Васильевна Герасимова ва̄рыглы.  «Этножурналистика» нампа кафедрат ханищтахтын ма̄ньлат ма̄хум ма̄гсыл ты конференция ва̄рим о̄лыс. Диана Васильевна та̄нанылн ань ла̄выс: «Ма̄н округувт са̄всыр нэ̄пакыт та̄ра ос телевизор хосыт программат ва̄равет. Ам то̄ва порат телевизор хосыт хоты ма̄хум урыл суссылтаве, щар ат торгамтэ̄гум. То̄ванакт тох о̄лыглы, ханты урыл кос хансэ̄гыт ма̄ньщи хурит тув ва̄равет. Хумус э̄ри, та̄ра ат паттыяныл, ля̄ххалт акван-тэ̄лыгтым номтаныл мирн тох та тотыяныл. 

	Са̄в студент Россия янытыл са̄всыр ма̄ныл тыт ханищтахты. Таи ма̄гсыл ты ма̄н журналистыг ханищтахтын студентанув ёт соссаӈ мирув о̄лупса ханищтаӈкв о̄вылтасӯв. Ты та̄л «этножурналистика» нампа курс титыт та̄лэ ты то̄влы. Акв та̄л сыс тит щёс тамле семинар ва̄рыглэ̄в. Ня̄врамытын са̄всыр мир о̄лупсаныл ханищтаӈкв пӯмщиг о̄лы. Ханищтахтынэ̄ныл сыс матыр ат торгамтэ̄гыт те, та̄н та̄нти ам палтум ёхталэ̄гыт, титыглахтэ̄гыт. Маныр та̄нанылн э̄ри, ёмщакв хӯлтэ̄гум». 

	Александр ВЬЮТКИН 

	 

	 
