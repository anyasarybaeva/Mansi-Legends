

	Ма̄н, Думат рӯпитан хо̄тпат, на̄нан День России ялпыӈ хо̄талыл янытлыянӯв! 


		Ва̄т нупыл ат та̄л ювле хуль
		тум порат, 1990 та̄л 12 хо̄талэ̄т, ма̄н о̄лнэ ма̄в ма̄гыс Декларация нампа йильпи нэ̄пак хасвес – Россия мир Конституция 

		щирыл о̄луӈкве паты, ма̄к 

		са̄кконыг тав паттувес. 

		Ань ма̄н о̄лнэ ма̄в ё̄р ма̄г, 

		щёлыӈ ма̄г о̄лы. Ма̄ янытыл 

		о̄лнэ мирыт ма̄н ла̄тӈувн хӯнтлэ̄гыт, матыр та̄рвитыӈ ва̄рмалит порат ма̄нав китыг-лыяныл, ма̄н ётув потрамēгыт. Россиявт са̄всыр мирхал 

		хо̄нтхатыглапыт ва̄тихал ва̄-рыгла̄лавет, ка̄сыӈ государстваныл яныг кӯщаит ёхтала̄лэ̄гыт, э̄рнэ тэ̄лат урыл потрамēгыт.

		Матъёмас тамле ялпыӈ хо̄тал ва̄рвес, о̄лнэ ма̄в янытыл ма̄х-манув пуссын ща̄гтым мӯйлэ̄
		гыт. Россиявт са̄всыр мирыт 

		пуссын аквъёт юртыӈыщ о̄лэ̄-гыт, та̄нти ма̄наныл э̄руптыя-ныл, янытлыяныл. Туп та урыл по̄йкщēгыт, ма̄н ань пуссын со̄тыӈыщ, щуниӈыщ вос о̄лсӯв.

		Ма̄н, Россият о̄лнэ мир, аквхурипат аттēпыл - ка̄сыӈ такви национальностил о̄лы, 

		То̄рум нупыл такви щирēт 

		сунсы, политика тэ̄ла палт о̄с 

		аквтох, ань хо̄тпан хоты партия мӯсты, тав таи пēрии, ос ма̄н таи ва̄глӯв: ма̄н пуссын акв ма̄т о̄лэ̄в – Россият. Пуссын аквъёт 

		ма̄н юртыӈыщ о̄лэ̄в, акван-нё̄тхатым рӯпитэ̄в, ня̄враманув янмалтэ̄в!

		Лӯима̄т о̄лнэ я̄тил мир! Пуста̄гыл о̄лэ̄н, ёмас номтыл ё̄мыгтэ̄н, халанынт нё̄тхатэ̄н! 

		Ты ялпыӈ хо̄тал ка̄сыӈ колн вос ёхталы, я̄тил Россиятēв ка̄сыӈ хо̄тпан вос янытлаве!

		 

		Округ Дума председатель 

		потре ма̄ньщи ла̄тӈыг 

		С. Хозумован 

		толмащлавес.

		 

 
