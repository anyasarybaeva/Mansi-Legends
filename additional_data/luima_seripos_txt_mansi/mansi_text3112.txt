

	«Султум» («Искорка») нампа нила ло̄пс ма̄н ты э̄лы-пал газетат («Лӯима̄ сэ̄рипос» № 16) ва̄руӈкве о̄вылтаслӯв. Ня̄врамыт кēтум потраныл тыт ань о̄с акв та щирыл ма̄ньщи ос рущ ла̄тӈыл хассанӯв, хурияныл ва̄рсанӯв. На̄н потрыт о̄с хансэ̄н, газетан кēтэ̄н, та̄наныл ма̄н тах пуссын тамле ло̄псын хансыянӯв. Ты тэ̄ла намаяслӯв «Юный корреспондент». Ма̄ньта̄гыл хансэ̄н, ханищтахтэ̄н, ма̄н на̄нан нё̄тыянӯв. 

	Ань ты э̄тпост о̄выл хо̄талэ̄ныл йильпи ханищтахтан та̄л та о̄вылтахтас. Ма̄н на̄нан ты ялпыӈ хо̄талыл янытлыянӯв! Пуссын пуста̄гыл о̄лэ̄н, яныгмēн, ёмащакв ханищтахтэ̄н! Я-ты, ань ос мо̄т ня̄врамыт потраныл ловиньтэ̄н.

	 
