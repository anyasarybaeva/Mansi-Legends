
Ла̄глыл ё̄мнэ састум ӯсыл
«Бессмертный пол­­кыт» 
Ма̄н о̄панув, а̄тянув ёт акв ӯсылыл ё̄мēв.
Та̄н нё̄тнэ, со̄тыӈыг, 
Ща̄гтым о̄лнэ порат  по̄слым хурияныл 
Ка̄тыт пувим тоты­янӯв. 

Та̄н война ёл-по̄илт­тасыт.
Тыт ты аким Иван Паланзеев, 
Пилыщмаӈ ма̄т хо̄нт­ламе юи-па̄лт
Нюлмиянэ ма̄гыс ла­саретыт а̄тимыг ēмтыс.
Янытлым ос хо̄йхатнэ̄г 
Ёмас ма̄ньщи щēмьят янмалтавес.
Ювле хультум нотт 30 та̄лытт 
Щēмьяныл полщил ва̄р­вес.
Тав о̄лупсатэ̄н сынум­тахтым ос 
Мо̄т лылыт нэ̄гылттан ма̄гыс 
Такви лылытэ мистэ. 
Пыг са̄лтатыг о̄лыс ос таил ёралахтас.
Тав янытат о̄лнэ пыгыт 
Нэ̄матарыл ат пилсыт,
Кēр-ло̄мтыт по̄хан-ла̄квтым,
Ощхуль ва̄рим хо̄нт­луӈкве ё̄мсыт, 
Посыӈ номтыл та̄на­ныл ка̄стым, 
Сыманувт ёрыӈыг 
Ос мирн суйтнэ ва̄р­малил о̄лэ̄гыт.
Щёлыӈыг о̄лнэ̄в щи­рыл
Та̄наныл номиянӯв, янытлыянӯв.
Ты стихотворение Пётр Владимирович Анямовн 2018 та̄л я̄ӈк на̄тнэ э̄тпост хасвес. Тав Иван Паланзеев акитэ номнэ ма̄гыс хансыстэ. Акитэ туп хуриянэ ка̄салым ва̄гтэ ос тав урēт яныгпа̄ла ма̄хумныл потрыт хӯнтамла̄лыс.
Пётр Владимирович 1957 та̄лт лӯпта э̄тпост 27 хо̄талт Хо̄рыӈпа̄вылт самын патыс, щēмьятэ ёт Саранпа̄вылт о̄лы.
Ты стихотворение ма̄ньщи ла̄тӈыг Тамара Мерован толмащлавес
