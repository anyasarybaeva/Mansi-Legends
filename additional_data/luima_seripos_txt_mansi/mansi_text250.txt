
Сӯкыр э̄тпос 8 хо̄талэ̄т округув то̄ва ӯсытт ос то̄ва па̄влытт пēриян ва̄рмаль ва̄раве. Таквсы 186 избиратель­ный участкат ма̄хум нэ̄пак та̄ратаӈкв патэ̄гыт, 59 па̄влыӈ ос ӯсыӈ ма̄т кӯщаит тах пēриявет. Ос 71 па̄влыӈ ман ӯсыӈ Советын депутатыт атавет.
Ты кастыл ань Коорди­национный совет ва̄рвес. Тот ань пēриян ва̄рмаль щё̄питан ма̄хум, поли­ция ма̄хум ос са̄всыр кӯщаит рӯпитэ̄гыт. Округ кӯщаюв Н. Комаро­ва ты э̄тпост о̄выл щёс та̄наныл акван-атыгла­санэ ос тох ла̄всанэ: та̄н пуссын ёмащакв вос рӯпитэ̄гыт, ма̄хманув т а̄ н т и х о т ы х о̄ т п а пēрияӈкв таӈхēгыт, та хо̄тпа вос пēрияныл.
Округув янытыл 688 «избирательный участ­каг» ла̄внэ нэ̄пак та̄ратан ма̄ ва̄рим о̄лы. Тот 7 со̄тыра арыгтем хо̄тпа рӯпиты. Ка̄сыӈ поли­тический партия такви хо̄тпанэ тот о̄с о̄лэ̄гыт. Ань титхуйплов партия­ныл ма̄хум пēрияхтуӈкв тах патэ̄гыт.
Яныг кӯщаюв ка̄сыӈ хо̄тпа ла̄выстэ, ты пēриян ва̄рмаль ёмащакв вос мины. Ма̄хум нэ̄пак хумус та̄ратаӈкв патэ̄гыт, ты рӯпата ак­ваг вос уральтаве.
