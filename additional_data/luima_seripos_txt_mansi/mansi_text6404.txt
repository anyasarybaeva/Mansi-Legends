
«Ма̄нь Ӯскве» стойбище «Анēквам ханса» тэ̄ла щё̄питас, рущ щирыл проектыг ла̄ваве. 2019-2020 та̄лыг сыс о̄лум «Культурная мозаика малых городов и сёл» IV Всероссийский конкурсыт «Анēквам ханса» но̄х-патыс. 
Ты тэ̄ла торыг рӯ­питан ма̄хум ань я̄нас колнакытыл майвēсыт, рущ ла̄тӈыл «Мастер­ские» тох ла̄вавет. 
Елена ос Геннадий Тимченко нампа благо­творительный фонд 2020 та̄лт сӯкыр э̄тпос 23 хо̄талэ̄ныл ос ма̄нь таквс э̄тпос 22 хо̄талэ мус «Культурная мо­заика: партнёрская сеть» конкурс ва̄рыглас, тув «Культурная мозаика малых городов и сёл» IV Всероссийский кон­курсыт но̄х-патум ма̄хум во̄виньта̄лвēсыт. 

Ты тэ̄ла хосыт ка̄ркам хо̄тпат та̄ра-паттавет, тувыл та̄н та̄нти о̄лнэ ма̄нанылт, акв хотты па̄вылт кол вос щё̄пи­тэ̄гыт (тамле колыт «центр притяжения» ла̄вияныл). 
Конкурсын 37 колыт­ныл потыр кēтсувес, ма̄нь таквс э̄тпос 13-21 хо̄таланэ̄т пуссын ловиньтавēсыт. Тувыл та̄ра-патыс – 28 проек­тыт но̄х-патсыт. Ты тэ̄лат щё̄питам ма̄хум Россия янытыл 24 ма̄тт о̄лэ̄гыт. Та̄н халанылт АНО «Центр этнотехнологий» тэ̄латэ «Наше место на планете».

Ань ка̄тыл щаквщин тамле колыт Саран­па̄вылт, Кульпаст ос Хулюмсӯнтыт рӯпитаӈ­кве патэ̄гыт. Щар ма̄к коланыл Саранпа̄вылт ва̄раве.
Тимченко фонд «Культура» програм­матэ палт пуӈктотнэ нэ̄ Елена Коновалова ла̄выс: «Тымат а̄гм ма̄­гыс, ань тэ̄ланув щар мо̄т щирыл минэ̄гыт – ма̄хум ёт хо̄нтха­тыг­лах­туӈкве ат вēрмēв, матыр-а̄ти пуссын ищхӣпыӈ ут хосыт ва̄рēв. 

Ма̄н ань ва̄глув, тох туп ё̄р ос ка̄ркам хо̄тпат рӯпитаӈкве вēрмēгыт. Тамле ма̄хум са̄в о̄лы, таима̄гыс номтанув ёмасыт».
«Анēквам ханса» тэ̄ла щё̄питам хо̄тпат Елена ос Геннадий Тимченко фондын пӯмащипа ла̄тыӈ ла̄вēгыт. Матъ­ёмас ма̄нь па̄влытт о̄лнэ ма̄хумн нё̄тэ̄гыт, акв ё̄р ва̄рим, са̄в э̄рнэ тэ̄ла щё̄питаӈкве вēрмēв.
Евгения Вьюткина потре ма̄ньщи ла̄тӈыг Светлана РОМБАНДЕЕВА толмащластэ
