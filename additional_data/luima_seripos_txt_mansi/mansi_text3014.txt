
Округ янытыл о̄лнэ мир щуниӈыщ вос о̄лэ̄гыт, са̄ккон щирыл вос ӯргалавет, ты урыл хо̄нтхатыглап ва̄рыглавес. Та порат округ кӯщай Наталья Комарова атхатам хо̄тпат нупыл тох ла̄выс.

	– Во̄ртур э̄тпос 9 хо̄талэ – ты ма̄ янытыл о̄лнэ соссаӈ мирыт та̄н ялпыӈ хо̄таланыл. Ма̄н ма̄в ма̄гыс ты сака ёмас хо̄тал. Ань тыт о̄лнэ ханты ос ма̄ньщи ма̄хум мо̄т мирыт ёт акван-нё̄тхатым рӯпитэ̄гыт, э̄рнэ нэ̄пакыт, э̄рнэ са̄кконыт аквъёт хансэ̄гыт. Ювле хуль-тум са̄тыт округ Правительстват ма̄н йильпи комиссия щё̄питасӯв, тав соссаӈ ма̄хманувн нё̄туӈкве паты, матыр хащта̄л тэ̄лат, манос сыресыр китыглахтан ла̄тыӈыт пуссын аквъёт ва̄руӈкве патыянӯв.

	Ам номсэ̄гум, тыт соссаӈ ма̄хманув ла̄тӈа-ныл тав та ма̄кыг паты, матыр тэ̄ла та̄нанылн э̄рнэ щирыл ва̄руӈкве, та̄нти ва̄ганыл, ма̄н ос туп нё̄туӈкве патыянӯв.

	Ань тамле ёмас хо̄талт ма̄н акван-хо̄нтхатасӯв. Я̄тил ма̄хум – хантыт, ма̄ньщит ос ё̄рныт, на̄нанн ам ты ялпыӈ хо̄талыл янытлыянум! Ань ма̄ янытыл о̄лнэ мир на̄н ма̄гсылын сыманыл ща̄ргēгыт, на̄н культуран, ла̄тӈын урыл номсэ̄гыт, на̄нанн нё̄тэ̄гыт. Пуссын пуста̄гыл о̄лэ̄н, миранын ма̄гсыл са̄в э̄рнэ тэ̄ла ва̄рēн!

	Ля̄ххал тотнэ кол потре ма̄ньщи ла̄тӈыг 

	С. Ромбандееван толмащлавес 
