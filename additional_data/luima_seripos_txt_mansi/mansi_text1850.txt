

	Мощ мо̄лалнув Ханты-Мансийск ӯст ма̄нтина̄нув, о̄лнэ коланув ос о̄щнэ пормасанув ӯргалан  урыл потыр о̄лыс. Рущ ла̄тӈыл «Страхование ОСАГО» тох ла̄ваве. Ты кастыл ма̄н ётув ГСК «Югория» кол тармыл кӯщаиг о̄лнэ хум Алексей Анатольевич Охлопков потыртаӈкв ёхталас. 

	Алексей Охлопков ла̄выс: «Ань ты та̄л яныгпо̄ль э̄тпос о̄вылтахтам хо̄талт сакватахтам хо̄тпат ма̄гсыл йильпи са̄кко-ныт пирмайтавēсыт. Ань «ОСАГО страховка» ма̄гсыл олн ойтнэ тынэ но̄х-лаплувес. Сакватахтам хо̄тпа пусмалтахтынэ̄тэ  кастыл пēс щирыл 160 со̄тыра солко̄ви ойтвес. Йильпи щирыл та̄н 500 со̄тырал ойтуӈкв патавет. Ка̄сыӈ сакватахтам хо̄тпа са̄всыр са̄вит олныл миве. 

	Тувыл машинал яласан ма̄хум ма̄гсыл о̄с ёмас йильпи тэ̄ла о̄лы. Ань машинат страховканыл  тынэ 5 со̄тыра 600 солко̄вииг о̄лы. Ос та̄л сыс ма̄хум мо̄т машинат ёт лё̄ӈхыт акван ат те лēӈктхатэ̄гыт, машинал яласан страховка тынэ тынта̄лнувег ва̄раве». 

	Александр ВЬЮТКИН

	 
