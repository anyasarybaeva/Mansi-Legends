

	Округ правительстват рӯпитан кӯщаит сапра̄ни ва̄рыгласыт, та̄н пенсият о̄лнэ ма̄хум урыл нэ̄пак пирмайтасыт. Ты нэ̄пак щирыл Югра ма̄т ос Тюменский областьт о̄лнэ 220 со̄тыра пенсионер-хо̄тпа олныл мивет. 


		Тюменский областьт туп та ма̄хум мивет, хотьют 15 арыгкем та̄л округувт рӯпитас. Мирн нё̄тнэ округ департаментыт кӯщаиг рӯпитан нэ̄ Мария Краско ля̄ххал тотнэ ма̄хум ёт потыртаме порат ла̄выс: «Округувт пенсият о̄лнэ ма̄хманув яныг таквс э̄тпост акв со̄тыра солко̄вил тах ойтавет. Та̄нанылн заявление-нэ̄пак хансуӈкве ат э̄ри, ты олн-нё̄тмил пенсияныл ёт тах ёхты».

		Пенсият о̄лнэ ма̄хум тамле олн-нё̄тмилыл ка̄сыӈ та̄л округув янытлан хо̄тал кастыл мивет. 

		 

		Губернатор пресс-службатэ кēтум ля̄ххал

		ма̄ньщи ла̄тӈыл Л. Тасманова хансыстэ

 
