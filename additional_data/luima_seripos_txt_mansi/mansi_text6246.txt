
Тӯяг ма̄ янытыл хащта̄л а̄гм (COVID-19) ēмтум ма̄гыс, сам а̄гм пусмалтан округ пӯльница лап-пантыглавес. Ань ты а̄гм лēккарыт пусмалтаӈкве ха̄сэ̄гыт, таима̄гыс во̄ртур э̄тпос хӯрмит хо̄талэ̄т сам пусмалтан пӯльница о̄с э̄лаль рӯпитаӈкве о̄вылтахтас. Ань ма̄хум уральтахтын ма̄гыс тув ёхталаӈкве вēрмēгыт. Ӯщлахтын хо̄талыт ос э̄ти порат тот дежурный лēккар о̄с рӯпиты. 
Тув ёхтынэ̄н э̄лы-па̄лт са̄ртыннув ты телефо­ныг хосыт звонитаӈ­кве ос хасхатуӈкве ро̄ви: 8(3467) 304-217, 8(3467) 304-219. Самагын пус­малтан ма̄гыс пӯльни­цан пиннэ̄н щирыл о̄лэгы̄н ке, о̄влэ̄т лēккар кӯщай хумын Михаил Сергеевич Артёменко палт ты телефон 8(3467) 304249 хосыт свонитэ̄н. Хо̄тыл порат сам пус­малтан лēккар кӯщай палт Алексей Алексан­дрович Гусев ос ты те­ле­фон 8(3467) 304-212 хосыт свонитэ̄н.
Хащта̄л а̄гмыл (COVID -19) ул вос ха̄хтуве­сы̄н, пӯльницан миннэ̄н по­рат сӯпын ос нёлын лап-пантнэ ма̄­гыс марлято̄р, ка̄тын маснэ резиновый па̄сса ос ка̄т ловтнэ ищ­пиртыӈ-вит ёт-вуēн. Са­магын опера­циял ва̄рнэ ма̄гыс пӯльницан пин­нэ̄н щирыл ке о̄лэгы̄н, на̄н са̄т хо̄талын са̄ртын­нув ты хащта̄л а̄гмыл ураль­тах­тэ̄н, ты ма̄гыс анали­зын вос виве.
Мо̄т ӯсытныл ос па̄в­лытныл о̄лнэ ма̄хум уральтахтуӈкве ат вēр­мысыт ке, та̄нанылн акв-кит хо̄талыгн са̄ртын­нув ӯсн ёхтуӈкве э̄ри. Ты хо̄тпат округ пӯльницат лēккарытн уральтавет тах.
Округ мир пусмалтан департамент кēтум ля̄ххал ма̄ньщи ла̄тӈыг Николай МЕРОВ хансыстэ
 
