

	Округув 85 та̄лэ то̄влын кастыл яныг таквс э̄тпос 15 хо̄талэ̄т Ханты-Мансийск ӯст нэ̄пак ловиньтан колт «V Лопаревские чтения» ва̄рыглавēсыт. Тот учёный ма̄хум, студентыт, библиотека колытт рӯпитан хо̄тпат та̄нки докладаныл ловиньтасаныл.

	Тамле хо̄нтхатыгла-пын ма̄хум кит та̄л сыс акв щёс акван-атхатыглэ̄гыт. О̄влэ̄т туп Ханты-Мансийск ӯст о̄лнэ ма̄хум 

	тув во̄виньта̄лвēсыт. 

	Ань учёный ма̄хум Россия янытыл 

	тыг ёхталэ̄гыт. Ты тэ̄ла «Хрисанф 

	Мифодиевич Лопарев» намыл пинвес. Ты 

	учёный хум 18 но̄т 

	порат Самарово па̄вылт нуса тотнэ щēмьят 

	самын патыс. Тувыл 

	пыгрищакве сака номтыӈ о̄лыс, тав Тобольск ӯсн гимназиян, тувыл ос Санкт-Петербург ӯсн ханищтахтуӈкве 

	кēтвес. Тот о̄лым тав 

	са̄всыр наукал сака 

	пӯмщалахтас. Ханищтахтуӈкве хунь а̄стлыс, Санкт-Петербург ӯст 

	нэ̄пак ловиньтан колн 

	рӯпитаӈкве вуйвес. 

	Яныг ӯст о̄лмыгтым 

	тав такви яныгмам 

	ма̄тэ урыл ат ёрувластэ, акваг юв 

	ёхталас. Самарово 

	па̄выл урыл са̄всыр пēс потыр кинсыс ос 

	акван-атыс. 

	Ты учёный хум  

	хансум нэ̄паканэ, о̄лупсатэ урыл ос 

	Самарово па̄вылт урыл пēс потрыт ма̄хум кинсэ̄гыт, ос «Лопаревский чтеният» акван-атхатыгланэ̄ныл порат,  ты урыл потыртэ̄гыт. 

	 

	Людмила 

	Алгадьева
