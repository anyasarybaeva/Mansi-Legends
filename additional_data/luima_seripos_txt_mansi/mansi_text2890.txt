
Ханты-Мансийск ӯст «Югорика» нампа са̄тыт фестиваль о̄лыс, округ янытыл нэ̄пак ва̄рнэ ма̄хум акван-хо̄нтхатыгласыт. Лӯи ма̄вт ювле хультум кит та̄л сыс 400 арыг йильпи нэ̄пак ва̄рвес.

	Жюри-хо̄тпатын ка̄сыӈ нэ̄пак ловиньтавес, тувыл ма̄к ёмас нэ̄пакыт ла̄ввēсыт. Владимир Струсь «Первая мировая война в жизни югорчан» хансум нэ̄паке ма̄гыс янытлавес, «Лучшая краеведчес-кая книга» намыл пинвес. Ня̄врамыт ма̄гыс мо̄йтыт – «Сказ о чёрном лисе» ос «Сказки обских угров», «История Югры в древности и средневековье», «Хан-тыйская литература в вопросах и заданиях», «Эринтур» ос мо̄т нэ̄пакыт но̄х-патсыт, ма̄к ёмас нэ̄пакыг ла̄ввēсыт.

	Хо̄нтаӈ ма̄ньщи о̄йка Андрей Семёнович Тарханов «Буранная Россия» нэ̄пакēт хан-сум стихотворениянэ ма̄гыс янытлавес. «Сказки обских угров» нэ̄пак А̄с-угорский институтт рӯпитан ма̄ньщи ос ханты ма̄хум та̄н хассыт. Ка̄сыӈ мо̄йт рущ ла̄тӈыг толмащлым о̄лы, нё̄тнэ хурит тув по̄слым о̄лэ̄гыт. Ты нэ̄пак ня̄врамыт сака пӯмщаласаныл. А̄с-угорский институт библиотекатэ̄т рӯпитан нэ̄ Елена Степанова ла̄выс: «Ты нэ̄пакн атым ма̄ньщи мо̄йтыт Ирина Яковлевна Чернецован 1939 та̄лт хан-сыглавēсыт, нэ̄пакыг ва̄рвēсыт. Ленинград ӯс педагогический институтт ханищтахтам ма̄ньлат а̄ги-пыгыт та̄н потырта̄лсыт».  

	Но̄х-патум ма̄хум пуссын янытлавēсыт, диплом нэ̄пакытыл майвēсыт. 

	 

	Светлана Ромбандеева хансыс ос хури ва̄рыс 

	 
