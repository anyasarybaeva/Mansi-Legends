

	Ты та̄л ты университет колн 967 ня̄врам ханищтахтуӈкв ёхтыс. Та̄наныл янытлан ма̄гыс округ кӯщай нэ̄ ва̄ӈын хуме Алексей Путин тув ёхталас. 

	Тав а̄гитн-пыгытн ла̄выс: «Университетт ханищтахтуӈкв о̄вылтахтын порат на̄н ма̄гсылын йильпи о̄лупса та о̄вылтахты. Ань ма̄н округувт са̄в пӯльница, каснэ колыт ӯнттавет, йильпи 

	лё̄ӈхыт пинавет. Ма̄н ёмащаквнув о̄лнэ̄в ма̄гсыл са̄всыр рӯпата тыт ва̄раве.  Округувт инженерыт, лēккарыт, ня̄врамыт ханищтан хо̄тпат э̄рēгыт. На̄н пуссын туп ёмащакв ханищтахтэ̄н, 

	тыт рӯпата тах хо̄нтэгы̄н.»

	Тувыл ты яныг 

	кӯщай хум экзаменыт ёмащакв хансум ня̄врамыт пуссын мӯйлупсал мисанэ. Ос хоккей колн ёхталаӈкв во̄всанэ. 

	Ты та̄л ЮГУ рӯпи-таӈкв о̄вылтахтаме па̄сныл нилахуйплов та̄лэ то̄влыс, ка̄сыӈ та̄л тув са̄внув ня̄врам ханищтахтуӈкв мины.

	 

	Округ кӯщай 

	нэ̄ пресс-службатэ тēтум ля̄ххал 

	ма̄ньщи ла̄тӈыл 

	В. Васильева 

	хансыстэ.
