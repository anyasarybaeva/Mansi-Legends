
Наталья Чайникова – хо̄нтаӈ ма̄ньщи нэ̄, тав Ханты-Мансийск ӯс ля­пат «Юрты Чайниковых» нампа такви нупыл хан­сум ма̄ ōньщи, тот па̄лят янмалты ос мо̄т са̄всыр рӯпата ва̄ри. Тав ка̄сыӈ та̄л ма̄х­манэ ёт ма̄нь ховтыт, ӯльпат ос мо̄т йӣвыт э̄лаль ян­малтан ма̄гыс ӯнт­талы. 
Тав Кострома ӯсн ялыс, тот учёный хо̄тпат ёт хо̄нтхатыгламе порат пилыт янмалтаӈкве ха­нищтавес. Тувыл 2013 та̄лт саӈквлыпил та̄рсыт тыг тотсанэ ос ӯнттысанэ. Ань ка̄сыӈ та̄л тот са̄в саӈквлыпил яныгми.
Нэ̄ о̄лнэ ма̄тэ̄т мо̄т са̄всыр пилыт о̄с ян­малты. Ка̄сыӈ тув ӯст о̄лнэ ма̄хум тав палтэ пил ва̄туӈ­кве ёхталэ̄гыт. Ань тот саӈквлыпил, та̄хт пил, морах ос мо̄т са̄всыр пил ва̄туӈкве ро̄ви. 
Николай МЕРОВ
