

	Югра ма̄т рӯпитан депутатыт ос ам яныгпа̄ла хо̄тпанув ялпыӈ хо̄талыл янытлыянӯв!

	Тыи на̄н ва̄рум рӯпатан хосыт ма̄н округув но̄х-патыс. На̄н яныг хо̄нт о̄лум та̄лыт порат пилта̄лыг ма̄в вуянтаслы̄н, хӯл алыщлым ос во̄раим фронтын нё̄тсы̄н. Тувыл ма̄н па̄вланув, ӯсанув ӯнттысаны̄н, са̄всыр ма̄т ос ма̄-во̄й но̄х-винэ ма̄т ёмщакв рӯпитасы̄н. 

	На̄н пенсиян патхатым ӯщлахтуӈкве о̄с ат а̄лымегы̄н, на̄н ань культура тэ̄лат, пусмалтахтан накыт э̄лаль тотыяны̄н. Таима̄гыс ма̄н на̄нан яныг пӯмащипа ла̄тыӈ ла̄вēв, со̄тыӈыщ ос пуста̄гыл са̄в та̄л о̄лэ̄н.

	 

	Округ Дума кӯщай Б. Хохряков кēтум ла̄тӈе 

	ма̄ньщи ла̄тӈыг Т. Мерован хасвес 
