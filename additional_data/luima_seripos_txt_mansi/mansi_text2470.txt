

	Ты кастыл Ханты-Мансийскат «Югра-Классик» яныг колт ма̄хум акван-атыглавēсыт. Губернатор ва̄ӈын хум Алексей Путин мӯй хо̄тпатн ёмас ла̄тыӈ ла̄выс ос хӯрум касылыт но̄х-патум хо̄тпат мӯйлупсал мисанэ.

	Нижневартовский районт потрыт хаснэ хум Сергей Луцкий «Пока светло» ос Сургут ӯст о̄лнэ хум Николай Сочихин «Ностальгия» хансум нэ̄пакагēн ма̄гыс янытлавесы̄г. Николай Сочихин ма̄-во̄й но̄х-винэ ма̄т рӯпитас ос лӯима̄вт о̄лум ва̄рмалит урыл стихыт ловиньтас. Ханты-Мансийск ӯст о̄лнэ э̄ква Галина Захарова хӯрмит касылт но̄х-патыс. Тав  о̄лупсат о̄лыглам тэ̄лат «Мы – мужики крестьянские» нэ̄пак щирыл щё̄питасанэ.

	Округ Дума кӯщай 

	советникыг рӯпитан хум Игорь Ширманов депутатытныл паща ла̄тыӈ ловиньтас ос то̄ва поэтыт, писателит янытлан нэ̄пакыл мӯйлуптасанэ. 

	Тувыл А̄с-угорский ма̄хум «Солнце» нампа театр Еремей Айпин хансум нэ̄паке щирыл ва̄рим спектакльныл ма̄нь охсатэ суссылтавес. Ос тувыл мӯй 

	ма̄хум са̄всыр э̄рыгсо-выт хӯнтлысыт.

	Нэ̄пак ловиньтан 

	колт рӯпитан хо̄тпат Литература та̄л кастыл ва̄рим тэ̄лат о̄вылтыт мощ потыртасыт. Та̄л

	сыс округ янытыл акв 

	со̄тыра атса̄т арыгкем акван-атхатнэ хо̄нт
	хатыглапыт варыгла-вēсыт. Писателит ёт 65 со̄тыра са̄вит ня̄врам ос 480 со̄тыра са̄вит яныг хо̄тпат ва̄йхатуӈкве ёхталасыт. 

	Мо̄тыт 2016 та̄л ня̄вра-мыт ма̄нь пораныл янытлан та̄лыг округувт намаявес. 

	Тамара Мерова
