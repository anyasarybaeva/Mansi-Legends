

	Округ кӯщаюв На-талья Комарова са̄всыр ма̄тт кӯщаиг рӯпитан ма̄хум акван-атыгламанэ порат тамле

	ла̄тыӈ та̄нанылн ла̄-выс. Ань Россия янытыл кӯщаит ма̄гыс 

	яныг нэ̄пак-капай пирмайтавес, рущ ла̄тӈыл тох ла̄ваве – Стратегия национальной политики. 

	Ты хосыт округув янытыл 50 са̄всыр тэ̄ла щирыл ма̄хум рӯпата ва̄руӈкв тах патэ̄гыт. Ань ты йильпи ва̄рмаль таима̄гыс о̄вылтавес, округувт о̄лнэ мирыт халанылт юртыӈыщ 

	вос о̄лэ̄гыт, мо̄т национальностил о̄лнэ ма̄хум лю̄ль самыл ул вос сунсавет. Ка̄сыӈ хо̄тпа 

	такви о̄лнэ ма̄тэ вос янытлытэ, тав ляпатэ̄т о̄лнэ мирыт ул вос лю̄камтыянэ. 

	Ань ма̄хум ты рӯ-патан ханищтаӈкв 

	патавет, ня̄врамыт ос школат ты урыл тах 

	потыртавет. Ты рӯпата ёмащакв вос ва̄раве, ка̄сыӈ районт, ка̄сыӈ ӯст ос па̄влытыт ты рӯпата уральтан хо̄тпат ӯнттавет. Мирыт халанылт ёмащакв ос юртыӈыщ э̄лаль вос о̄лэ̄гыт, ты ва̄рмаль 

	2025 та̄л мус та̄н уральтаӈкв тах патыяныл.

	 

	 

	 

	Губернатор 

	пресс-службаныл 

	тēтым ля̄ххал 

	ма̄ньщи ла̄тӈыл 

	В. аксёнова хансыстэ

	 
