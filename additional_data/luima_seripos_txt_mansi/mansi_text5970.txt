
Ам хосат та̄йл алам, 
Ма̄ньщи пыгрищ о̄сум, 
Намум ам Bizzo Freestyle.
Ва̄йлын а̄нум пуссын,
Ам ма̄ньщи пыйрищ о̄сум. 
Ловиньтаӈкв ам ӯсын 
Ёхтысум кос ос алам.
Ма̄ньщи ла̄тӈыл потыртаӈкв, 
Ам ёмщакв алам вēрмēюм. 
Ловиньтэ̄юм рэп, 
Та халыт э̄рыг алам эргēюм.
Ханьщувласум ёмащакв 
Ла̄тӈыт акван-атуӈкв,
Ва̄йлум, хоты ла̄тыӈ 
Хоталь э̄ри натуӈкв. 
Ка̄сыӈ ла̄тыӈ сымум консы, 
Ка̄тум хансы, пуӈкум номсы, 
А̄рталэ̄юм са̄всыр ла̄тыӈ,
Ётыл э̄рый понсы.
 
Ам намум Bizzo, 
Ма̄ньщи рэпер о̄сум, 
Хассум матах э̄рый алам 
Хансырищум о̄с алам, 
Яный ва̄рмаль а̄ти. 
А̄нум э̄рый хансуӈкв, 
Кос манкем вос ва̄ти тав, 
Щё̄ровн э̄ри хансуӈкв. 
Пēс ам сака та̄кищ, 
Тахсум ловиньтаӈкв. 
Номсасум та порат 
На̄н патэйин мувиньтаӈкв. 
Ань ос а̄нум акв хурип, 
Кос маныр вос ла̄вейин, 
Нэ̄мат хуньт ам рэпум на̄н
Щама алам ат алэйин. 
Ам ловиньтасум, ловиньтэ̄юм, 
Ловиньтаӈкв патэ̄юм тах.
Осэва̄та̄л са̄всыр э̄рый 
        ам тах э̄ргēюм, 
Ам номсэ̄юм, со̄тыракем 
Хансуӈкв э̄рый вēрмēюм.
Тыил э̄лаль ма̄ньщит 
Пуссын патавет ханьщуӈкв, Та̄нь ань та̄нки я̄нас алам 
Патсыт рэпер о̄ньщуӈкв. 
Нэ̄мат хотьют, нэ̄мат хуньт, 
Нэ̄мат хо̄т ат хӯнтамла̄лас, 
Хумыс ма̄ньщи 
ма̄ньщи ла̄тӈыл 
Рэп хуньт ловиньта̄лас. 
Ам тах ань ос ма̄ янытыл 
Тотыгпēюм потыр, 
Э̄рттум рэпум ам алам, 
О̄ньщи ма̄ньщи О̄тыр.
Ам намум Bizzo,
Ловиньтаӈкв та по̄йтсум, 
Э̄ръюм о̄лыс ва̄ти кос,
Щё̄ровн матыр мо̄йтсум, 
Хӯнтлэ̄н э̄рый мо̄тан, 
Ос мощ э̄рый о̄лы, 
Хо̄нтыйпейин кос хо̄т на̄н.
Евгений АНЯМОВ
 
