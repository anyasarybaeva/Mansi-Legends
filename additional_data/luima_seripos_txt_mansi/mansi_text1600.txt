
Мощ мо̄лалнув округ мирколт сапра̄ни о̄лум порат соссаӈ ма̄хум хӯл алыщлан ва̄рмаляныл урыл кӯщаянув потыртасыт. Хӯл пувнэ ма̄гсыл хансым нэ̄пак рущ ла̄тӈыл «квотаг» ла̄ваве. Ты нэ̄пак соссаӈ ма̄хум ма̄гыс щё̄питым о̄лы.

	Округ кӯщаюв Наталья Комарова та сапра̄нит тох ла̄выс:

	«Квота щирыл пувнэ хӯл 

	тыныӈ хӯлыг ловиньтахты, тув хо̄т са̄всыр хӯл наманыл 

	хансым о̄лэ̄гыт. 

	Ханты ос ма̄ньщи ма̄хманув пуссын аквъёт 52 тонна тыныӈ хӯл та̄нти ма̄гсыланыл пувуӈкв вēрмēгыт. Ка̄сыӈ та̄л я̄тт хӯл 

	мощща ēмты, таи ма̄гсыл мир са̄в хӯл пувуӈкв ма̄н ат та̄р
	тыянӯв. Хӯланув са̄вмалтан ма̄гсыл ты рӯпата ва̄раве. Ма̄хманув са̄в пувуӈкв те 

	патэ̄гыт, ань о̄лнэ са̄витыг 

	хӯлыт воссыг ат ēмтэ̄гыт». 

	Округ кӯщаюв потыртан 

	ма̄ныл а̄стуме юи-па̄лт ос ма̄-вит сыстамыг ӯргалан департамент кол кӯщаиг о̄лнэ хум Евгений Платонов потыртас, тав 

	тох ла̄выс: «Квота-нэ̄пак ка̄сыӈ та̄л мощ мо̄тсырнувēг хансаве. Ма̄хум хӯланыл уральтым хӯл сэ̄рнэ во̄ӈхат тармыл о̄лыяныл. Ёмащакв ханищтанэ̄ныл юи
	па̄лт, хӯл пувнэ ва̄рмаль урыл ущта мирн ла̄вēгыт. 

	Тувыл ма̄н квота щирыл хӯл пувуӈкв ма̄хум та та̄ртыянӯв. Ты та̄л акв со̄тыра атса̄т соссаӈ хо̄тпа квота винэ ма̄гсыл э̄рнэ нэ̄паканыл ма̄навн тēтсаныл. Хотьют хӯл алыщлым ос во̄раим о̄лы, та соссаӈ ма̄хум щар о̄влэ̄т я̄ӈк хӯл пувуӈкв та̄ртавет». 

	 

	Губернатор 

	пресс-службаныл 

	тēтым пищма ма̄ньщи ла̄тӈыл 

	А. ВЬЮТКИН хансыстэ.

	 
