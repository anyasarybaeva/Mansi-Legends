
Ам намум Кристина Хатанзеева. Саранпа̄выл школат ханищтахтэ̄гум. Ам Я̄сунт па̄выл урыл потыр хансэ̄гум. 
Пēс порат ты яныг па̄­выл о̄лыс, тот са̄в э̄лум­хо̄лас о̄лыс. Па̄вылт школа, ма̄нь пӯльница, ла̄пка, пēкарня рӯпитасыт. Пēрма о̄с о̄лыс, тот сэ̄мыл охса­рыт о̄щвēсыт. 
Ётыл ты пēрма Саран­па̄вылн тотвес, па̄выл ма̄хум рӯпата та̄л хульт­сыт ос ты яныг па̄вылн ва̄нтлуӈкв патсыт.
Ам ащо̄йкам Я̄сунт па̄вылныл о̄лыс, тав наме – Илья Иванович Тихонов, ты омам тав а̄тятэ. Тав Я̄сунтыт самын патыс. Нила класс мус тот ханищ­тахтас. Яныгмас, ос салыӈ­колн рӯпитаӈкв пат­хатыглас, тот тав яныг каӈке Микол са̄лы ӯрим яласас. 
Нэ̄ тотыс, анēквав Светлана Николаевна Хозумова о̄лыс. Тэ̄н о̄выл а̄гитэ̄н самын хунь патыс, ты ам омам, тэ̄н Я̄сунтын о̄лмыгтасы̄г. 
Ань ты па̄влувт мощща э̄лмхōлас о̄лы, ӯщлахтын хо̄талытт нас ёхталэ̄гыт ос тув порат са̄внув э̄лум­хо̄лас па̄вылт о̄лы.
Я̄сунт па̄выл мирн ва̄ве, тот «Ма̄нь ӯскве» нампа лагерь туи порат рӯпиты. Тув са̄в ня̄врам са̄всыр ма̄ныл ёхталы, та̄н тот ӯщ­лахтэ̄гыт, ма̄ньщи ла̄тыӈ ханищтэ̄гыт, ма̄ньщи су­пыл ё̄мыгтэ̄гыт. Туи порат тот сака ёмас.
Ам Я̄сунт па̄влув сака э̄руптылум, ты ёмас, сыс­там па̄вылкве сымыт о̄нь­щи­лум. Ёхталэ̄н тув. 
Кристина Хатанзеева, Саранпа̄выл
