
Ханты-Мансийскан са̄всыр ма̄ныл э̄лумхо̄лас тэ̄лат ӯргалан кӯщаит ёхталасыт. Рущ щи­рыл та̄н «Уполномоченный по правам чело­века» ла̄вавет. Ма̄н округувт тамле кӯщаиг Александр Сидоров о̄лы. Ос Россия янытыл э̄лумхо̄лас тэ̄лат ӯргалан хо̄тпаг Владимир Лу­кин рӯпиты. Ты хо̄тпат ань та̄нки рӯпатаныл о̄вылтыт потыртасыт ос ма̄н соссаӈ ма̄хманув урыл пӯмщалахтасыт.
О̄выл хо̄тал са̄в ма̄ныл ёхтум мӯй хо̄тпат «Югра лылыеп» ассоциация колн ялсыт. Тот ассо­циацият пуӈктотнэ хум, Совет старейшин, ма̄ньлат ма̄хум органи­зация ос ӯйхул алыщ­лан община кӯщаит ёт акван-хо̄нтхатыгласыт. Кӯщаянув ма̄нав ӯргалан ва̄рмалит урыл потырта­сыт. Ма̄н, насати, нэ̄мат сака та̄рвит ат о̄щнэ̄в. Хоты хо̄тпа та̄н палта­ныл нё̄тмил ма̄гыс пищ­ма хансы, та̄н тав тэ̄ланэ ёмщаквēг щё̄питаӈкве нё̄тэ̄гыт.
Ань йильпи рос­сийский паспортыт э̄лумхо̄лас националь­носте хансуӈкве ат пат­вес. Ос матыр нё̄тмил киснэ порат та̄н хотыл ва̄вет, хоты щēмьяныл о̄лэ̄гыт, нас ла̄тӈын ат агтавет. То̄ва хо̄тпат сут щирыл нэ̄паканыл щё̄питасаныл. Тувыл ма̄хум округ кӯщаянувн нэ̄пак хансыгламыт, т а ю и - п а̄ л т со сс а ӈ ма̄хум пēс паспортаныл ка̄тн маимат. Ня̄врам намнэ̄пакēт националь­ность тахольт хультуп­тавес. Ос то̄ванакт щар по̄х ма̄хум та̄нкина̄ныл м а н о с н я̄ в р а м а н ы л ма̄ньщииг манос ханты­иг хансыяныл, тох соссаӈ ма̄хум са̄вми. Ла̄тӈагув ос культурав та̄н ат ва̄ганыл, ханищтаӈкве о̄с ат таӈхияныл. А̄нумн таи са̄ль, соссаӈ ма̄хум ма̄гыс та̄стым олннё̄тмилыт наска̄ссыг ла̄кква та уртгалавет, ос щар ма̄к ма̄ньщит ос хантыт вуньща­лыг хультэ̄гыт. Про­граммат мӯсхалыг ке рӯпитанувыт, соссаӈ ма̄хманув пуссын хо­сат та̄гыл колыӈыг ēмтнувыт, нуса ат тот­нувыт.
Мо̄тыт хо̄талт мӯй ма̄хум ēӈта пасан ва̄тат акван-атхатыгласыт. Та̄н «Коренные наро­ды в контексте биз­неса и прав человека» ва̄рмалит урыл потрыт хӯнтлысыт. Мӯй ма̄хум ёт округ губернато­рув Наталья Комарова пащалахтас ос соссаӈ ма̄хум ӯргалан са̄всыр программат урыл по­тыртас. Женева ӯсныл Самия Слимэин, ООН колыл ёхталам нэ̄, ма̄ янытыл соссаӈ ма̄хум ма̄гыс манхурип мир­хал са̄кконыт о̄лэ̄гыт ос маныр ӯргалан статьят та̄н о̄ньщēгыт, хумус та̄н щиранылт э̄лумхо̄лас тэ̄ланэ вуянтавет – ты урыл потыртас.
Тувыл семинар оиг­пам юи-па̄лт Влади­мир Лукин журнали­стыт ёт хо̄нтхатыглас, тав ла̄выс: «Ма̄н са̄в э̄рнэ рӯпата тыт ва̄рсув, с а̄ в с ы р т э̄л а т т а̄ р а - паттысанӯв. На̄н соссаӈ ма̄хманын палт, со̄ль, са̄в та̄рвит ат о̄щнэ̄н. Рос­сия коныпал 70 арыгкем мо̄т хо̄н ма̄тыт мощщаг хультум соссаӈ ма̄хум ва̄рмаляныл ёт о̄с ак­ваг рӯпитэ̄гыт. Ма̄н ань аквъёт ханищтахтэ̄в, хумус тэ̄лат мӯсхалыг щё̄питаӈкве - акванн ё̄ т х а т э̄ в . Т ы т о с акв тэ̄ла э̄лаль ём­ща к в х а н ищт а ӈ к в е о с т о р г а м т а ӈ к в е таӈхилӯв. Югра ма̄т газ ос ма̄-во̄й но̄х-виве, ты ва̄рмалит ма̄гыс ма̄во̄й ёт рӯпитан кӯщаит соссаӈ ма̄хманын ёт халмалтахтэ̄гыт, по­т р а н ы л а к в а н а т ёхтэ̄гыт. Хотьютаныл ёт потыртахтуӈкве ро̄ви ос хумус нё̄туӈкве, ма̄н иӈ та̄ра ат паттылӯв. Соссаӈ ма̄хум праваныл вуян­тан ма̄гыс хотьютаныл ёт потыртахтуӈкве э̄ри, туп хантыт, ма̄ньщит ёт манос та̄н са̄всыр кӯщаяныл ёт? Тот ка̄сыӈ хо̄тпа тэ̄ла такви щирēт пēрыгтытэ, таима̄гыс са̄всыр тэ̄лыгтан на­кыт ēмтэ̄гыт. Ма̄-во̄й ёт рӯпитан кӯщаит са̄в олн сэ̄лнэ ма̄гыс ла̄палахтыглэ̄гыт. Ма̄н ань тыт мощ сунсыглахтасӯв, нэ̄пакыт ловиньтасанӯв ос матыр ла̄тыӈ э̄лаль тах тотэ̄в».
