
Юграт хоты ма̄т ӯщлахтуӈкве ро̄ви, «ЮграТур-2014» нампа выставкат суссылтавес. Суссылтап ма̄нь таквс э̄тпос 13-15 хо̄талытт Ханты-Мансийск ӯст рӯпитас. Ка̄сыӈ район такви суссылтапе тыг тотыгластэ. Ты коныпал Болгария, Чехия ос Крым ма̄ныл ма̄хум та̄нки ӯщлахтын ма̄наныл урыл потыртаӈкве тыг ёхталасыт. Хӯрум хо̄тал сыс тыт са̄всыр конференцият, ханищтапыт рӯпитасыт.Соссаӈ ма̄хум общинат мӯй ма̄хум та̄нки о̄лнэ ма̄нанылн мӯйлуӈкве ӯщлахтуӈкве о̄с во̄виньта̄лыяныл. Та̄н о̄с мо̄т организацият ёт ты э̄лы-па̄лт 

	та̄нки нэ̄паканыл грант-олн ма̄гсыл кēтыгласаныл. Суссылтап рӯпитам порат та̄н пуссын тыг ёхталасыт 

	ос проект-нэ̄паканыл урыл жюри-хо̄тпат 

	э̄лы-па̄лт потыртасыт. 

	Та̄н хо̄т номинацият щирыл олныт майвē-сыт, ты рӯпата ма̄гсыл 12 миллион солко̄ви та̄стувес. Ты та̄л Надежда Алексеева, округ Дума депутат, Людмила Алфёрова, «Югра лылыēп» кӯщай ва̄ӈын нэ̄, Елена Молданова, Общественный палатат рӯпитан нэ̄, мо̄т жюри-хо̄тпат ёт рӯпитасыт. 

	Евгений Платонов, Правительстват рӯпитан кӯщай хум,  

	ла̄выс, Югра янытыл са̄всыр йильпи ӯщлахтын ма̄т щё̄питавēсыт. Ань округувт 26 арыгкем э̄лумхо̄лас ты рӯпата ва̄ри.  Мӯй хо̄тпат  Сургутский, Нижневартовский ос Нефтеюганский районыт пēс йис ма̄т о̄лнэ соссаӈ ма̄хум палт мӯйлуӈкве во̄вавет. Тот та̄н хӯл пувуӈкве, са̄лы суныл яласаӈкве, ос 

	ханты щēмьят хумус о̄лэ̄гыт, сунсуӈкве вēрмēгыт. 

	Ха̄льӯс районт мӯй ма̄хум Нё̄рн ялуӈкве вēрмēгыт. Белоярский районт ос ханты ма̄хум палт хӯл алыщлаӈкве ма̄хум во̄выглавет. Ань округувт са̄в ма̄хум туризм щирыл рӯпи-таӈкве ка̄сащи.  Ка̄сыӈ та̄лныл са̄внув ма̄хум та̄нки нэ̄паканыл грант-олн ма̄гсыл кēтыглэ̄гыт. 

	Наталья Комарова, округ  кӯщай нэ̄, выставка сунсуӈкве о̄с ёхталас. Но̄х-патум ма̄хум янытласанэ. Губернатор нэ̄ ла̄выс, мӯй 

	ма̄хум тыг ӯщлах
	туӈкве во̄вим, та̄н 

	соссаӈ ма̄хум культураныл э̄лаль тотыяныл. Ты мирыт урыл Россия янытыл ос мо̄т хо̄н ма̄т ма̄хум тах ва̄ӈкве патэ̄гыт. 

	Эдуард Куриков Белоярский район Полноват па̄вылныл ёхталас. Тав  такви нэ̄паканэ ты олн ма̄гсыл кēтыгла
	санэ ос жюри-хо̄тпатн такви рӯпататэ урыл потыртас. Мо̄т ма̄хум халт но̄х-патыс, щар 

	ма̄к ёмас проект хансыс, тав 3 миллион 500 со̄тыра солко̄вил майвес. Ты олныл такви 

	о̄лнэ ма̄тэ̄т мӯй ма̄хум ма̄гсыл яныг кол тах ӯнтты. О̄лнэ ма̄т кол о̄ньщи, тот ат хо̄тпа туп о̄луӈкве вēрмēгыт. Яныг колэ хунь а̄стлытэ, аквторыг 20 хо̄тпа тав палтэ ёхталаӈкве 

	тах патэ̄гыт. 

	«Чуэльско-Ветляховская» нампа  общинатэ 1994 та̄л па̄сныл рӯпиты, ты та̄лыт сыс та̄н хӯл алыщлым олн сэ̄лсыт. Туризм щирыл рӯпитан ма̄хум олныл ань мивет, тав о̄с ты рӯпата ва̄руӈкве вуйхатас. Хӯрум та̄л сыс тав палтэ Екатеринбург, Пермь, Челябинск ӯсытныл  мӯй ма̄хум 

	хӯл алыщлаӈкве ёхталэ̄гыт. 

	Тав интернетыт о̄с такви ло̄пс ва̄рыс, 

	такви общинатэ ос ӯщлахтын ма̄тэ урыл тув потыр хансыс. То̄ва  хо̄тпат таве интертет щирыл хо̄нтсаныл. Акв хо̄тпа хӯл алыщлан ма̄гсыл ёхталым, акв хо̄тал сыс кит со̄тыра солко̄ви ойты. Ханты хум  хӯл алыщлаӈкве мӯй ма̄хум во̄ртур ос сӯкыр э̄тпосыгт туп во̄выглыянэ, мо̄т порат хӯл тот а̄тим. Тыи ма̄гсыл туп кит э̄тпос 

	сыс мӯй ма̄хум ёт рӯпитэ̄гыт, мо̄т порат та̄н  во̄раēгыт.  Общинат ань хо̄т хо̄тпа рӯпиты.

	«Колмадай» нампа община хӯрум миллион солко̄вил майвес. Тот рӯпитан ма̄хум 

	Ханты-Мансийск ӯст по̄хат па̄вылкве ӯнттуӈкве таӈхēгыт. 

	Тот та̄н ё̄рнкол тӯщ-тэ̄гыт, са̄лы тув тотэ̄гыт, ӯст о̄лнэ ма̄хум тув ӯщлахтуӈкве тах во̄-вēгыт. Ма̄хум тот са̄лы суныл яласаӈкве, са̄лы ёт по̄слахтуӈкве тах патэ̄гыт. Хӯл исмитыл ос нё̄влил тах тыттавет, ща̄ил айтавет. 

	Мо̄т номинацият 

	рущ хо̄тпат но̄х-патсыт, та̄н о̄с танки палтыланыл мӯй ма̄хум ӯщлах-туӈкве во̄вуӈкве патыяныл. 

	 

	Людмила 

	Теткина

	 
