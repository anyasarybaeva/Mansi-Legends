
Мо̄лты та̄л Полноват па̄вылт Воскресный школаг ла̄внэ кол рӯпитаӈкве о̄вылтахтас. Тув па̄выл ня̄врамыт ялантэ̄гыт. Та̄н Екатерина Веркинан ханищтавет, ты ханты нэ̄ такви о̄парищ наме Юхлымова.
Нэ̄ ты тэ̄ла урыл тох по­тыртас:
– Ма̄н па̄влувт ялпыӈкол 2009 та̄лт пусвес, ты э̄лы-палт тот клуп о̄лыс. Па̄влыӈ ма̄хманув тув ялантаӈкв патсыт, пēрна пинэ̄гыт, по̄йк­щēгыт. Ня̄врамыт о̄с тув во̄выглаӈкв патсанӯв. Рущ То̄рум урыл о̄с вос пӯм­щалахтэ̄гыт, молитва-по̄йкилытн ханищтыянӯв. Та̄н щар мо̄т ня̄врамыг ēм­тэ̄гыт, роттыг о̄лэ̄гыт, яныг­хо̄тпа ла̄тыӈ хӯнтлэ̄гыт. 
То̄ваныл юн оманыл-а̄тяныл рущ То̄румн сака агтэ̄гыт. То̄ватн нас пӯмыщ ялпыӈколн ялантаӈкве. Ла̄вēгыт, хунь матыр тэ̄ла ат те а̄ртми, та̄н ёмащакв по̄йкщēгыт, тувыл ёмасыг та ēмты.
Л. Гурьева потре ма̄ньщи ла̄тӈыл В.Хозумова хансыстэ
