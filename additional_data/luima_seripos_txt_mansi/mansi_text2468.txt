

	Округувт мир пусмалтан департамент кӯщай Александр Филимонов, округ пӯльница кӯщай Алексей Добровольский ос Россия академия наукат сым а̄гмыт пусмалтан яныг лēккар Ренат Акчурин ва̄т са̄грапнал э̄тпост Ханты-Мансийск ӯс ля̄ххал тотнэ колн ёхталасыт. Та̄н мир пусмалтан ва̄рмаль урыл потыртасыт. На̄н ты урыл э̄лаль ловиньтэ̄н.

	Ты та̄л сым а̄гмыт пусмалтан та̄лыг намаим о̄лы. Ты ва̄рмаль щирыл рӯпата хумус мины, ань лēккарыт 

	ты потыртасыт. Мир 

	пусмалтан округ 

	департамент кӯщай Александр Филимонов 

	сым а̄гмыт пусмалтан

	«Югра-кор» нампа проект урыл потыртас. Тав 2008 та̄лт но̄х-во̄рмалтавес. Ты ва̄рмаль таима̄гыс щё̄питавес, сым а̄гмыт хосыт са̄в ма̄хум хотталь ул вос щалтэ̄гыт ос а̄гмыӈ-мосыӈыг ул вос ēмтэ̄гыт. Тыт о̄лнэ 

	мирув са̄внув та̄л пуста̄гыл э̄лаль вос 

	о̄лэ̄гыт. 

	Ты проект щирыл Югра ма̄т хӯрум яныг пӯльница ӯнттувес: 

	ты Сургут ӯст о̄лнэ 

	«Центр диагностики и сердечно-сосудистой хирургии», Ханты
	Мансийск ӯст о̄лнэ 

	округ яныг пӯльни-ца ос Нягань ӯст 

	о̄лнэ яныг пӯльница. 

	Тот сым а̄гм о̄щнэ 

	ма̄хум э̄тэ-хо̄талэ сыс пирмайтавет. Ка̄сыӈ хо̄тпа уральтахтын ма̄гыс тув ялуӈкве вēрми. Э̄лы 

	ма̄т о̄лнэ ма̄хум пӯльницан минуӈкве нё̄тавет.  

	Пӯльницат пуссын йильпи ищхӣпыӈ утыл ёвтвēсыт. Тот лēккарыт ань та̄рвитыӈ операцият ва̄руӈкве вēрмēгыт. Сым а̄гмыт пусмалтан яныг лēккар 

	Ренат Акчурин ла̄внэ̄тэ щирыл, тыт рӯпитан хирург-лēккарыт та̄л сыс хӯрумса̄т-ниласа̄ткем операция ва̄рēгыт. Та̄н ищхӣпыӈ утыл рӯпитаӈкве ёмщакв ха̄сэ̄гыт.

	Округ пӯльница 

	кӯщай А. Добро
	вольский тох потыртас. 

	Сым а̄гмыт та̄ра
	паттын ма̄гыс ва̄-тихал пӯльницан уральтахтуӈкве ялуӈкв э̄ри. Сымынт а̄гм 

	мощнув сӯйтнэ тēпыл, 

	на̄нан пусмалтан лēккарн та̄ра ла̄вēн. А̄гмын юв ул пуве-лы̄н, атиӈк лю̄льну-вег ēмтуӈкве паты. На̄нкина̄н ӯргалэлы̄н, пуста̄гыл о̄лэ̄н.

	 

	Николай МЕРОВ
