

	Округув янытыл налыман 

	нупыл тит ма̄нь па̄влытт 

	телевизор хосыт йильпи 

	программат суссылтаӈкв ты патавет. Ты сэ̄ртал ут 

	рущ ла̄тӈыл «цифровое 

	телевидение» ла̄ваве. Ты пӯмащ «Урало-Сибирский региональный центр» нампа кол щё̄пи-таӈкв вуйхатас. Йильпи мӯтра Белоярский, Нижневартовский, Сургутский, Ханты-Мансийский, Октябрьский, Советский 

	ос Ха̄льӯс районыт янытыл 

	ва̄раве, мощēрт карыс 

	вышкат тот тӯщтавет. Рӯпатаныл ань ты минам 

	э̄тпос о̄выл хо̄талныл о̄вылтасаныл, э̄рнэ пормасыт Ханты-Мансийск ос Нижневартовск ӯсыгн тотсаныл. Тувыл э̄лаль округув янытыл 

	па̄влыӈ ма̄н тӯщтын ма̄гсыл 

	ла̄кква-тотавет. Рӯпатаныл 

	Покур, Хулюмсӯнт, Каюково, 

	Селиярово, Сытомино, Кышик 

	ос Согом па̄вылт о̄вылтыяныл.

	2018 та̄л мус пуссын аквъёт нёлса̄т са̄всыр ищхӣпыӈ ут тӯщтуӈкв э̄ри. Хо̄т та̄л сыс 

	атпан нупыл нёлолов са̄всыр 

	нампа ут ва̄рвес. 

	Тēтым потыр 

	ма̄ньщи ла̄тӈыл 

	Александр ВЬЮТКИН 

	хансыстэ.
