

	«Ханты ясаӈ» ос «Лӯима̄ сэ̄рипос» газетагт рӯпитан хо̄тпат Ханты-Мансийск ӯс №6 школат хо̄тыт классыт ханищтахтын ня̄врамыт редакциян во̄виньта̄лсаныл. Ма̄н та̄нанылн газетаг урыл потыртасӯв. Пуссын аквъёт ловманкем а̄гит-пыгыт ёхталасыт.

	Ля̄ххал тотнэ ма̄хма
	нув ма̄нь, яныг 

	па̄влытн соссаӈ ма̄хма-нув палт ва̄тихал ялантэ̄гыт. Тот са̄в пӯмащ хури по̄слэ̄гыт, са̄в пēс потыр хансэ̄гыт. То̄ва хурит колнакувт норыт тармыл тагатым о̄лэ̄гыт. Ань ёхталам ня̄врамыт о̄влэ̄т 

	по̄слын хуритыл такталавēсыт. Тувыл ищхӣпыӈ ут хосыт суссыт, хумус газетаг ва̄равēг. 

	Та юи-па̄лт та̄н яныг колнакн во̄ввēсыт. Тот ма̄ньщи хум Александр Вьюткин нё̄тнэ та̄ныт са̄ӈквылтас. Тав сака ма̄щтырыг са̄ӈквылты. Ня̄врамыт тав ёнгум 

	та̄нанэ татем та хӯнтлысыт. 

	Тувыл кӯщай нэ̄ 

	Раиса Решетникова газетаг урыл потыртас. Ня̄врамыт ма̄гыс манхурип газетат ма̄н та̄ратэ̄в, манырсыр касылыт щё̄пита̄лэ̄в ос 

	маныр урыл потрыт хансэ̄в. 

	Ня̄врамытн ты ва̄рмаль сака мӯстыс. Та̄н ма̄ньщи ос ханты хо̄тпат о̄лупсаныл урыл мощ ва̄гыт, 

	«То̄рум маа» музейт ялпыӈ хо̄талыт о̄лыглан порат тув акваг тотыглавет. Ос ща̄нь ла̄тӈыл 

	хаснэ газетагув нэ̄м-хуньт ат ва̄щинь-та̄лсаныл, сака пӯмща-лахтасыт. 

	Ты ва̄рмаль оигпан э̄лы-па̄лт ля̄ххал тотнэ хо̄тпанув ня̄врамытн нэ̄пакыт мӯйлуптасыт. Ты ма̄ньщи ос ханты 

	ла̄тӈыл хансым журналыг «Витсам» ос «Хатлые». Андрей 

	Тарханов хансум «Буранная Россия» нампа йильпи нэ̄паке ка̄сыӈ ня̄врамн майвес. Ос школанылт о̄лнэ 

	нэ̄пак ловиньтан кол ма̄гыс нэ̄пакыт мӯйлуптавēсыт. Ня̄вра-мыт ща̄гтым юв та миныгласыт.

	 

	Николай МЕРОВ
