
Ха̄льӯс ляпат «Со̄рни сэ̄й» нампа ня̄врамыт ӯщлахтын ма̄ рӯпитанэ̄тэ па̄сныл ат та̄л то̄влыс. Тот кӯщаиг Ольга Константиновна Филиппова рӯпиты. Ты туи ам та ӯщлахтын ма̄н ялсум. Тот мощ о̄лсум, суссум, хумус ня̄врамыт ӯщлахтэ̄гыт. Воспитатель хо̄тпат ёт ос ня̄врамыт ёт потрамасум. 

	«Со̄рни сэ̄й» ма̄т са̄выӈпа̄лэ Ха̄льӯс районт о̄лнэ ня̄врамыт ӯщлахтэ̄гыт. Та̄н тув яныг ща̄гтыл ёхталэ̄гыт. Тот хӯрум ё̄рнкол, тэ̄нут ва̄рнэ кол, ёнгасан кол, тэ̄нут-пормас о̄щнэ а̄мпарыт ос сӯмъяхыт ӯнттым о̄лэ̄гыт. То̄ва ня̄врамыт палаткат, то̄ват ос ё̄рнколт э̄т хӯлэ̄гыт. Ма̄тэ мӯвлахи тэ̄рпил расгалтавес, тыима̄гыс лё̄мвой тот щар а̄тим. 

	Туи сыс хӯрум смена щирыл тот яныгса̄т хус ня̄врам ӯщлахтэ̄гыт. Та̄н ма̄гсыланыл са̄всыр пӯмащ ёнгилыт ос касылыт щё̄питавет. Ня̄врамытн тот ӯщлахтуӈкве сака мӯсты. Ты нё̄тнэ ма̄кве Ха̄льӯсныл атахкем вēрыстат о̄лы. 

	 

	Николай МЕРОВ

	хансыс ос хури ва̄рыс
