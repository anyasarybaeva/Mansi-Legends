
Округ Дума депутатыт рӯпатаныл о̄вылтыт ля̄ххал тотнэ хо̄тпат акваг хансэ̄гыт. Та̄н ма̄гсыланыл депутатыт «Думать по-югорски» нампа касыл ка̄сыӈ та̄л ва̄рыглэ̄гыт. 
2022 та̄л сыс 32 ля̄ххал тотнэ хо̄тпат та̄нки хан­сум потраныл кēтсаныл. Тувыл 162 кēтым ля̄хха­лыт ос потрыт 11 жюри-хо̄тпатн сусвēсыт, ань но̄х-патум ма̄хум нама­ныл ла̄ввēсыт ос округ Дума кӯщайн Борис Хох­ряковн ос Александр Сальников, депутатн, мӯйлупсал майвēсыт. Ты э̄лы-па̄лт тэ̄н ёмас сымыӈ ла̄тыӈ ла̄всы̄г. 
Ма̄н, «Ханты ясаӈ» ос «Лӯима̄ сэ̄рипос» газетагт рӯпитан хо̄тпат, ты касылт о̄с кассӯв. Ань но̄х-патум ма̄хум халт Тамара Мерова хансум потранэ ма̄гыс янытла­вес, «поощрительный мӯйлупсал» мӯйлуптавес. Тувыл Надежда Раги­мова, Галина Кондина, Людмила Гурьева, Люд­ми­ла Теткина, Ирина Самсо­нова, Владимир Енов ос Петр Молданов мӯйлуп­сал майвēсыт.
Федерация Совет па̄­лыл Александр Новьюхов ёхталас, тав ма̄навн о̄с янытластэ ос ща̄нь ла̄т­ӈа­гув э̄лаль тотнэ ма̄гыс пӯма­щипа ла̄тыӈ ла̄выс.
Тамара МЕРОВА
