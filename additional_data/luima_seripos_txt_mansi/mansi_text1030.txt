

	Ань ма̄лтыпыг ēмтыс. Сыресыр хащта̄л а̄гмыт нэ̄глэ̄гыт. Ты кас
	тыл мир пусмалтан департамент кӯщай Александр Филимонов ля̄ххал тотнэ хо̄тпат акван-атыгласанэ. Тав прививка-укол тӯщтын ва̄рмаль урыл потыртас. На̄н тав потре э̄лаль ловиньтэлы̄н.– Ма̄н ка̄сыӈ та̄л 

	округувт о̄лнэ мир при
	вивка-уколыл тӯщ-тыянӯв. Ты а̄гмыт урыл акваг потыртэ̄в. Ма̄н во̄рыӈ ма̄т о̄лэ̄в. Ань тӯииг ēмтыс о̄с кēрыӈхомлахыт та ква̄лапасыт. Рущ щи-рыл та̄н «клещиг» ла̄вавет. Та̄н сака та̄рвитыӈ а̄гм (энцефалит, боррелиоз) тотэ̄гыт. Тувыл ос мо̄т ӯитныл а̄гм ха̄хтуӈкве вēр
	мēгыт. Хо̄тпа ты ӯйн пурасаве ке, тав а̄лпитэ сака исыглы, са̄йтта̄л патуӈкве вēрми ос то̄рыгтаӈкве патаве. Пурасам хо̄тпат то̄ват пусмалтаӈкве ат вēрмавет, ты а̄гм хосыт хотталь щалтэ̄гыт. Прививка-укол тӯщтуӈкве таима̄гыс ты э̄ри. 

	Ты коныпал мо̄лты та̄л ма̄хум тамле а̄гмыл ēмталасыт: ты туляремия – ма̄порсӯит ос лё̄мвоит тотнэ а̄гм ос описторхоз – хӯлытныл со̄рыгуй а̄гм.  

	Туляремия а̄гмыл са̄выӈпа̄лэ во̄раян ос ӯйхул янмалтан хо̄тпат ма̄к та̄н ты ха̄хтавет. 

	Ты а̄гм та̄ра ат суйты, кит са̄ткем мины, ущ та сумыллы. Ты а̄гм порат хо̄тпа а̄лпитэ илттыг исыглаве, аквтупмат грипп а̄гм нупыл харты, нё̄влянэ а̄гмы
	ӈыг ēмтэ̄гыт.

	Ща̄пак, хулюмхӯл, сорт ос мо̄т хӯлыт 

	хосыт э̄лумхолас «описторхоз» а̄гмыл ēмты. 

	Со̄рыгуй ул вос о̄нь-щегы̄н, хӯланы̄н ёмщакв па̄йтэ̄н ос ша̄ритэ̄н. Тамле та̄рвит а̄гм хосыт хо̄тпа о̄с по̄рсуӈкве вēрми. Ты а̄гмыл ēмт-нэ̄н порат сымкакр 

	щар ва̄гта̄лыг паты, 

	алпи ос витыг пēрыглы. Ётылнув а̄гм тув ӯнты, 

	хроническииг ēмты.

	А̄гмыл ēмтнэ̄н порат та̄ра пӯльницан 

	минэ̄н. На̄нки ул пусмалтахтэ̄н. Ӯрга
	лахтым о̄лэ̄н, во̄р-ныл 

	юв ёхтынэ̄н порат 

	маснутаны̄н ёма
	щакв сунсыглэ̄н. 

	 

	Николай 

	МЕРОВ

	 
