

	Яныг таквс э̄тпос 20 хо̄талэ̄т Ханты-Мансийск ӯс ля̄ххал тотнэ колн пассаӈ щахныл алхатнэ ма̄ньщи хум Руслан Михайлович Проводников ёхталас. Тав Россия ма̄гыс хо̄н ма̄т касым яласы. Ля̄ххал тотнэ ма̄хум таве каснэ ва̄рмаль урыл китыгласаныл.

	На̄н ул ва̄слын, мо̄лалнув Монако ма̄т Монте-Карло ӯст Руслан Проводников ос Хесус Родригес, мексиканец хум, ка̄миньт па̄ссаг масым щахныл алхатсы̄г. Нилыт щёс акван-пӯхталыматэ̄н порат ка̄ркам ма̄ньщи хумиюв та хум татем ха̄сым ра̄тыстэ, о̄йка ёл та патыс. Та юи-па̄лт каснэ ва̄рмаль 

	ёл-по̄илттавес, Руслан но̄х-патыс. Ты ва̄рмаль кина суссылтан тотап хосыт суссылтавес. 

	Ань таима̄гыс Руслан тыт сака ӯрвес, ты 

	касыл урыл тав хоса 

	китыглавес. На̄н тав 

	потре э̄лаль ловинь-тэлы̄н:

	– Ань юи-о̄выл касыл о̄лум порат ам ётум ущтынув касуӈкв о̄вылтахтам хум алхатас. Таима̄гыс ам таве молях ёл-паттыслум. 

	Ам ань мо̄т тренер-хо̄тпан ханищтавем. 

	Сакати, а̄рталахтын ма̄гыс алхатасум. 

	Маныр тэ̄лы, маныр ат тэ̄лы, ань та̄ра-паттыслум. 

	Ам иӈ ё̄рнув хо̄тпа 

	ёт алхатуӈкве тахсум кос, ос намыӈ-суиӈ хо̄тпат ам ётум ка-суӈкве ань ат таӈхēгыт, пилым о̄лэ̄гыт. Ам ётум алхатыманыл, то̄ват ты кос но̄х-патэ̄гыт, ос 

	каснэ ва̄рмаль а̄стын 

	юи-па̄лт та̄н та̄ра пӯльницан тотавет. 

	Юи-о̄выл та̄лт тамле ва̄рмаль о̄лы, са̄выӈ-па̄лэ ёмащакв алхатнэ хо̄тпат ва̄гталнув 

	хо̄тпат ёт алхатэ̄гыт. Тыщир та̄нанылн олн сэ̄луӈкве кӯпнит, ос сака са̄в ё̄р пинуӈкве ат 

	э̄ри.

	Ты э̄лы-па̄лт ам ётум алхатам хум ам урумтыл тох ла̄выс: «Руслан ке о̄вылтахты, каснэ ва̄рмаль ёл-по̄йтнэ мус акваг та̄кыщ алха
	ты. Хо̄тпа ат ке

	ӯргалахты, то̄нт таве молях ёл-паттуӈкве вēрмитэ».

	Ань мо̄тыт щёс хоты хо̄тпа ёт касуӈкве патэ̄гум, ат ва̄глум. 

	Э̄лаль сака ат сунсэ̄гум, ань о̄лнэ хо̄талыл 

	о̄лэ̄гум. Каснэ ва̄рмаль щё̄питан кӯщаянум 

	хотьют ёт потыртахтэ̄
	гыт, ос та хо̄тпа 

	ёт алхатуӈкве та минэ̄гум».

	Руслан ла̄вме щирыл, ань мощēрт 

	Нижний Тагил ӯс са
	валап ня̄врамыт о̄лнэ колт тав намēтыл пиным йильпи каснэ кол пӯнсаве тах. Мо̄лалнув ты тэ̄ла ма̄гыс Руслан ёт тот рӯпитан кӯщай хум потыртахтас. Руслан та каснэ кол ма̄гыс маныр э̄рыс, такви сэ̄лум о̄лнанэ̄тыл пуссын ёвтыс. Ты юи-па̄лт мо̄т ӯсытныл ма̄хум китыглахтуӈкве о̄с патсыт. Ма̄ньщи хумиюв 

	ты урыл тох ла̄выс: 

	– А̄нумн ты тэ̄ла сака мӯсты. Ма̄ньлат хо̄тпат, ня̄врамыт ты касылн ялантаӈкв ка̄сащēгыт ке, ам та̄наныл манарыл вēрмиянум, таил нё̄тыянум, туп вос касэ̄гыт». 

	Руслан Ха̄льӯст самын патыс. Ма̄ньта̄гыл ты касылн яланты. 

	Па̄влыӈ ма̄хум пуссын таве ёмщакв ва̄ганыл. Ты ма̄ньщи хум соссаӈ ма̄хум 

	ма̄гыс манырсыр рӯ
	пата ва̄ри, ты урыл о̄с потыртас. Округ депутатанув таве са̄всыр конференциятн акваг во̄выглыяныл. Кӯщая-нув тав ла̄тӈанэ̄н хӯнтлэ̄гыт. Мир ма̄гыс матыр ёмас ва̄рмаль ва̄руӈкве э̄ри ке, 

	тав та̄нанылн ты урыл 

	ла̄ви, та̄н, сакати, 

	нё̄тэ̄гыт.

	Ань мощēртын 

	Москва ӯст финно-угорский мирыт конференцияныл ēмты, Руслан тув о̄с во̄ввес. Ань тув минуӈкв щё̄питахты. Тавēн ты рӯпата ва̄руӈкве сака мӯсты. Ма̄ньщи мирув ат ёрувлытэ, матыр та̄рвит ва̄рмалит 

	мӯсхал щирыл щё̄пи-тан ма̄гыс тав нё̄тмилэ э̄ри ке, хум яныг 

	ща̄гтыл нё̄ты.

	Ань йильпи та̄л ляпаман кастыл тав Саранпа̄вылн ялуӈкве номсы. Тот о̄с каснэ кол рӯпиты. Тув 

	па̄ссаӈ щахныл алхатнэ са̄в па̄влыӈ ня̄врам 

	яланты, та̄наныл мӯйлупсал тотыянэ.

	Руслан Михайлович ла̄выс, каснэ ма̄ныл 

	хунь по̄йты, ювле 

	Ха̄льӯсн о̄луӈкве мины. 

	Яныгмам ма̄тэ сака 

	э̄руптытэ. Тот о̄лнэ 

	соссаӈ мирытн нё̄тмил 

	ва̄рим э̄лаль рӯпи-таӈкве номсы, та̄н 

	тэ̄ланыл пуссын ём
	щакв ва̄ганэ. 

	Николай МЕРОВ
