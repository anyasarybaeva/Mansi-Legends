

	Мирн нё̄тнэ комитетыт пуӈктотнэ нэ̄ Наталья Западнова то̄ва депутатыт ос  ма̄ньлат ма̄хум ёт рӯпитан кӯщаит акв са̄праниян атыгласанэ. Москва ӯсныл са̄всыр кӯщаит о̄с ёхталасыт ос та̄н пуссын мав ӯргалан, вуянтан тэ̄лат, рущ щирыл ке – гражданско-патриотическое воспитание урыл ла̄тыӈ тотсыт.


		Россия ма̄в ӯргалан, вуянтан о̄вылтыт са̄кко-ныт туп нёлолов российский ма̄т пирмайтым о̄ньщēгыт ос та̄н щираныл ёмщакв рӯпитэ̄гыт: тыи Брянский, Вологодский, Калужский,  Саратовский, Смоленский, Тюменский, Ульяновский областит ос Краснодарский крайт.  Ма̄н Югравт тамле са̄кконыт паттыиг нас ля̄ххал-ла̄тыӈ туп щё̄питым о̄лы, ос тыгыл э̄лаль я̄нас са̄ккон хансуӈкве э̄ри кос. Тав щирēтыл, ты ва̄рмалит ёт рӯпитан 

		колыт  государство па̄-лыл ёмас нё̄тмил ос 

		э̄рнэ хӯнтлаптын ва̄р-маль о̄щнувыт. 

		Округув янытыл ма̄ньлат а̄гит-пыгыт ёт ань 812 колытыт ма̄в ӯргалан, вуянтан тэ̄лат щирыл рӯпитэ̄гыт. Тыи сыресыр центрыт, клубыт, музейт, войнат о̄лум пēс накыт киснэ отрядыт -  пуссын тув ло-виньтавет. Та̄н пуссын хо̄нтлуӈкве ялум хо̄тпат наманыл ос порслум ма̄наныл кинсыяныл. Студентыт ма̄гыс са̄всыр ханищтан программат щё̄питым о̄лэ̄гыт. 

		Тамле колытыт ханищтахтам юи-па̄лт то̄ва пыгыт ёмас лусытан ма̄н во̄виньта̄лавет. Тох 2008 та̄лныл 15 пыгыт Президенский полкын лусытаӈкве вивет. Акв пыг Ленинградский областьт я̄нас спецотрядыт 90 поисковый батальоныт лусытас. Ос мо̄т пыгыт армияныл по̄хат хультуӈкве мори ат воратэ̄гыт.

		Тамара Мерова

		 

 
