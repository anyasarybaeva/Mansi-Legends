
Я̄тил ня̄врамыт, ханищтан хо̄тпат, ща̄нит-а̄щит!
Округ Думат рӯпитан депутатыт ос ам на̄нанн о̄выл ханищтахтын хо̄талыл янытлыянӯв. 
Сӯкыр э̄тпос о̄выл хо̄талт та ма̄хум янытлавет, хотьют ханищтахтуӈкве ка̄сащи, хотьют йильпи ос пӯмащ ва̄рмалит урыл ва̄ӈкв таӈхи. Ты хо̄тал ос студентыт, ханищтан хо̄тпат, о̄выл классын минам ня̄врамыт пуссын ӯрēгыт. 
Ань тамле порат школат а̄гит-пыгыт са̄всыр ищхӣпыӈ утыт щирыл ханищтавет. Тох та̄н са̄внув ва̄ӈкве патэ̄гыт ос номтыӈыг яныгмēгыт .
Ханищтап тэ̄ла хосыт рӯпитан кӯщаит, ня̄врамыт ханищтан хо̄тпат, ща̄нит-а̄щит та̄н пуссын аквъёт акв э̄рнэ тэ̄ла ва̄рēгыт-ня̄врамыт ханищтэ̄гыт.
Я̄тил юртыт! Ня̄врамыт, студентыт, э̄лаль туп ёмащакв ханищтахтэ̄н, ща̄нит-а̄щит о̄с мӯтраӈыг ēмтэ̄н ос на̄нки ня̄враманын э̄руптэ̄н ос ханищтан хо̄тпан аквтох э̄лаль э̄рнэ рӯпата мирн ма̄гсыл ва̄рēн. Ханищтан та̄л сыс пуста̄гыл пуссын о̄лэ̄н!
 
 
 
