

	Наталья Николаевна Чайникова Ханты-Мансийск ӯст о̄лы. Тав я̄нас миннэ то̄в щирыл рӯпитан хо̄тпа. Ӯс ляпат йис ма̄ о̄ньщи, рущ щирыл «Юрты Чайниковых» тох ла̄ваве. Та ма̄тэ яныг, мо̄лты та̄л тот хара ма̄ щё̄питас.

	Ты та̄л таквсы порат тав палтэ рӯпитан кит хум хо̄тпаг ма̄нь хо̄втыт ӯнттуӈкве патсыт. Ты кастыл нэ̄ ля̄ххал тотнэ хо̄тпат тув во̄виньта̄лсанэ. Такви рӯпататэ урыл потыртас. На̄н тав потре э̄лаль ловиньтэ̄лын:

	– Ты та̄л ма̄н ма̄нь хо̄втыт ӯнттысанӯв. Тыи ма̄гыс мо̄лты та̄л 

	хара ма̄ щё̄питасӯв. Йӣвыт пуссын хот-сартсанӯв. Ань таквсы порат са̄тпанкем ма̄нь хо̄вт ӯнттысӯв. Ам палтум 

	кит хум хо̄тпаг 

	рӯпитэ̄г. Тэ̄н та̄лэ-тувēт йис ма̄т хӯл алыщлым, во̄раим, пил ватым, ла̄хыс 

	атым о̄лэ̄г. 

	Ма̄н хо̄втыт таима̄-гыс ань ӯнттысанӯв, 2018 та̄лт яныгпо̄ль э̄тпос 7 хо̄талэ̄т 

	Матрёна Панкратьевна Вахрушева яныгса̄т та̄лэ то̄влы. Ты хо̄нтаӈ ма̄ньщи э̄ква нэ̄пак 

	хаснэ хо̄тпаг о̄лыс. 

	Тав яныгса̄т та̄лэ то̄влын мус хо̄втанув тах яныгмēгыт. 

	Ты хо̄втыт «Йильпи та̄л» кастыл янмал-таӈкве патыянӯв. Ётыл тыщир ва̄рēв: манаса̄вит хо̄вт тыналан ма̄гыс яктэ̄в, таса̄вит ювле ӯнттэ̄в. Ос таи ёмас - хо̄втыт акв ма̄т яныгмаӈкве патэ̄гыт. Та̄н ма̄гсыланыл во̄рн

	э̄л минуӈкве ат э̄ри. 

	Ма̄тэ яныг, са̄в хо̄вт ӯнттуӈкве ро̄ви. Пуссын аквъёт ат 

	со̄тыра са̄виткем хо̄вт ӯнттуӈкве номсэ̄в.

	Ам 1997 та̄л па̄сныл Йильпи та̄л кастыл хо̄втыт тыналэ̄гум. Ӯст о̄лнэ ма̄хум ва̄гыт, 

	хо̄вт ёвтуӈкве са̄в мир ам палтум 

	ёхталы. Хоты хо̄втыт арыгтэ̄гыт, ат ёвтвē-сыт ке, ма̄н та̄наныл 

	пупколн мыганӯв. Нэ̄матыр ат хульты, хо̄втыт пуссын 

	тэ̄лаг минэ̄гыт.

	О̄влэ̄т ма̄нь хо̄втыт ӯнттын ма̄гыс Омск ӯсныл ёвтуӈкве номсысӯв. Ос тынаныл 

	сака яныг, таима̄гыс ма̄нки о̄лнэ ма̄кēвт 

	ма̄нь хо̄втыт атуӈкве патсанӯв, матъёмас 

	ма̄в тыт яныг. 

	Ты коныпал ма̄н 

	саӈквлыпил янмал-таӈкве патэ̄в. 2007 та̄лт Кострома ӯст 

	ма̄хум саӈквлыпил, сӯйпил ос мо̄т пил 

	та̄нки янмалтаӈкве 

	патсыт. Ма̄хум ла̄внэ̄-ныл, лӯима̄т саӈквлы-пил ёмщакв яныгмē-гыт. Ты пилыт акв 

	щёс ӯнттавет, та̄н яныгса̄т та̄л палыт яныгмаӈкве патэ̄гыт. Нэ̄матыр ва̄руӈкве ат э̄ри, та̄нкирот яныгмēгыт. Ма̄н тыт таса̄вит я̄ӈкылма̄ о̄ньщēв. Та̄наныл 

	пуссын пилсамыл ӯнттыянӯв ке, пил са̄в тэ̄лы. 

	Ань ты пилыт 

	ӯнттын ма̄гыс ма̄н 

	Кострома ӯсн ха-нищтахтуӈкве во̄ва
	вēв. Ӯнттын ва̄рмаль 

	ёмщакв ханищтаӈкве э̄ри. Тот ты пилыт 

	атнэ ма̄гыс намыл 

	ва̄рим техника о̄лы. 

	Тамле пил ка̄сыӈ 

	хо̄тпа янмалтаӈкве вēрми. 

	Наталья Николаевна палт рӯпитан 

	Щерки хум ла̄выс: 

	«Ма̄тэ тыт аквтупмат лылыӈ, матыр-а̄ти пуссын яныгми. Саӈквлыпил, сӯйпил, та̄хтпил, морах ос мо̄т 

	са̄всыр пил о̄лы. Туи порат ма̄хум тыг ла̄хыс атуӈкве ёхталэ̄гыт. 

	Ос ань ты накт са̄в ма̄колыӈо̄йка во̄рт ё̄мыгты. Таима̄гыс мощща хо̄тпа во̄рн ялантаӈкве патыс».

	Тот яныгман во̄р янытэ̄т ёл-сагрын щирыл о̄лы. Таима̄гыс 

	Щерки ма̄нь хо̄втыт 

	тот но̄х-хилсанэ, йильпи ма̄н ӯнттысанэ. Ань хӯрум та̄л мины, та̄ра-паты, хо̄втыт яныгмē-гыт манос а̄ти. Тамле 

	ты ёмас тэ̄ла соссаӈ ма̄хманув ва̄руӈкве номылматсыт. Маныр тэ̄лаг ты 

	ва̄рмаль ēмты, хотты 

	порат ты урыл 

	о̄с тах хансэ̄гум.

	 

	Николай 

	МЕРОВ
