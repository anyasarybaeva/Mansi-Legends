

	Ань йист ка̄сыӈ хо̄тпа нэ̄пак ловинь-таӈкве ха̄сы. Ос са̄всыр ищхӣпыӈ утыт нэ̄глысыт, ня̄врамыт, ма̄ньлат ма̄хум ос то̄ва яныгпа̄ла хо̄тпат тув сунсым матыр ловиньтэ̄гыт. Ос ма̄хум нэ̄пак ловиньтаӈкве 

	ул вос ёрувлыяныл, таима̄гсыл ань ка̄сыӈ тӯя яныгпо̄ль э̄тпост «Библионочь» нампа ялпыӈ хо̄тал ва̄рыглаве. Э̄типа̄лаг ос э̄т котиль мус пуссын библиотекат рӯпитэ̄гыт. Ты та̄л кинат урыл ма̄хум титыглавēсыт.

	Ня̄врамыт ма̄гсыл нэ̄пак ловиньтан колт рӯпитан нэ̄квет сака пӯмыщ ёнгил ва̄рыгласыт. Аквтуп ня̄врамыт на̄иӈтуйтыл минэ̄гыт, тав «Кинотрамваиг» ла̄ввес ос миннэ̄ныл мус хо̄т-а̄ти хо̄иглэ̄гыт. Тот та̄н титыглавет, 

	ёнгалтавет. Ёл-по̄йтсын ма̄ныл тох ла̄ввēсыт - «Мультландия», «Карандашкина», «Пазломания», «Музыкальная полянка».  Акв ма̄т пластилиныл са̄всыр хурит по̄щгысыт, ня̄кщалтасыт. Мо̄т ма̄т кинат ос мультфильмыт урыл хурит ка̄тыл по̄слысыт. Юи-о̄вылт кинал суссылтавēсыт, мо̄йт «Варвара – Краса, длинная коса» о̄лыс. А̄гирищквет ос пыг-рищаквет тот ща̄гтым ёнгасасыт ос юв ёмас номтыл минасыт.

	 

	Галина Кондина
