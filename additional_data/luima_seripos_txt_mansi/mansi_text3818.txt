
Мо̄тыт э̄тпос 9 хо̄талэ̄т яныг ялпыӈ хо̄тал ēмты, рущ ла̄тӈыл ла̄ваве — Международный день коренных народов мира.

	Ма̄н округувт соссаӈ мирыг ма̄ньщи, ханты ос ё̄рныт ла̄вавет. О̄лнэ ма̄в о̄с ма̄н намув о̄ньщи. Таима̄гыс ты ялпыӈ хо̄тал ка̄сыӈ та̄л тыт о̄с ёмащакв мӯйлаве, ма̄ янытыл ты хӯрум ма̄нь мирыт вос ва̄вет.

	Ань ты ялпыӈ хо̄тал янытлан кастыл кӯщаянув щё̄питахтуӈкв та о̄вылтахтасыт. Ты э̄тпос 14 хо̄талэ̄т Ханты-Мансийск ӯст «Югра лылыēп» общественный организация колт сапра̄ни о̄лыс. Тув атхатыглам ма̄хум потыртасыт, округув янытыл ты ялпыӈ хо̄тал хумус янытлаӈкв патаве. Па̄влыӈ ос ӯсыӈ ма̄тт ма̄хум ма̄гыс маныр пӯмащ щё̄питаве.

	На̄н о̄лнэ па̄влынт ты ялпыӈ хо̄тал о̄с ул ва̄раве. Та яныт ёмас ва̄рēн, хури по̄слэ̄н ос ма̄нь потыр-охса хансэ̄н. Ма̄н ма̄ньщи газетавт потрын тах хансылӯв, хурит пуссын тув ва̄риянӯв. Ма̄хманув на̄н урынт вос ловиньтэ̄гыт.
