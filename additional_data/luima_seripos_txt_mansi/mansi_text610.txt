
Наталья Комарова такви ва̄ӈын хо̄тпанэ акван-атыгламе порат ла̄выс: «Югра янытыл ка̄сыӈ ня̄врам школат мӯсхалыг вос ханищтаве ос ёмащакв вос тыттаве». 
Allow Individuals
Ань школан ялантан а̄гирищит-пыгрищит  а̄лпыл пуссын тыттавет, ща̄няныл-а̄щаныл ты ма̄гсыл олн щар ат ойтэ̄гыт. Йильпи та̄лныл школат ня̄врамыт тыттын ма̄гсыл округныл са̄внув олн та̄стуӈкве патаве. 
Ка̄сыӈ ня̄врам тыттын ма̄гыс округ бюджетныл 44 солко̄ви акв хо̄тал сыс тах холтаве. Нуса ос яныг щēмьят яныгман ня̄врамыт школат кит щёс тыттавет. Йильпи та̄лныл ты ня̄врамыт акв хо̄тал сыс 112 солко̄вил тах мивет. 2014 та̄лт ты вармаль ма̄гсыл бюджетныл  1,7 миллиард солко̄ви тах та̄ставе.
Акв та порат кӯщаит а̄гмыӈ-мосыӈ ня̄врамыт урыл потыртасыт. Ты ня̄врамыт ос ханищтахтуӈкве вос вēрмысыт, округувт са̄в программат пирмайтавет ос са̄в олн та̄ставе. Ты ня̄врамыт ханищтан, ӯргалан ма̄гсыл мо̄тыт та̄лт округув 60 миллион солко̄ви тах мыг. 
 
Губернатор пресс-службатэ кēтум ля̄ххал ма̄ньщи ла̄тӈыл Л. Тасманова хансыстэ 
 
 