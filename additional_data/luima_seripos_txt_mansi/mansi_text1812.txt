

	Манкем та̄ланув са̄выг ēмтэ̄гыт, такем ва̄гта̄л патантэ̄в. Ам о̄с

	яныгпа̄лаг патуӈкв патсум, лувум-са̄мум  а̄гмыӈыт. Вēрмумум порат ӯйхӯл о̄щсум, торыӈ ат яласасум. Ань ня̄враманум яныгмасыт, ня̄враманум ня̄врамыт  мис щаквит ат аēгыт. Таима̄гыс мисанум холтсанум. Ӯщлахтым, пусмалтахтым, ма̄ сунсыглым яласэ̄гум.

	Ань ня̄враманумн нё̄тавем, пусмалтахтын олныл мивем. Югорск, Краснотурьинск  ӯсыгт о̄лсум. Мощ мо̄лалнув Тюмень ӯсн «Тараскуль» здравницан ялсум. Тот ёмщакв пусмалтахтасум, тэ̄рпиӈ вит хӯрат ӯнлысум, ла̄глагум пусмалтавесы̄г.

	Ка̄сыӈ хо̄тал ӣтипа̄лаг са̄всыр ощхулил суссылтавесӯв. Хотьют э̄ргуӈкв ка̄сащас, э̄ргыс. Кутаклан хум (баянист) кутакыл ёнгыс. 

	Ёмщакв по̄йтнэ̄г тыттувесӯв.

	Ам ётум Лена-а̄гим, Наталь-э̄щум ос а̄ги-пыгум Максим о̄лсыт. Тот тӯр о̄лы, тӯр ва̄тан ялантасӯв.  Сыстам во̄рт ё̄мыгтасӯв.  

	Пусумлахтын халт суп ю̄нтсум. Наталь-э̄щум та̄йтта̄л суп-охса сагыс. Кит са̄т тот о̄лсӯв, ёмщакв ӯщлахтасӯв. 

	Ня̄враманумн яныг пӯмащи-па ла̄вēгум. Акваг а̄нумн нё̄тэ̄-гыт, акваг уральтавем. Таима̄
	гыс э̄лумхо̄лас ня̄врам ты янмалты, а̄ще-ща̄не уральтаӈкв ос тэ̄натэ̄н нё̄туӈкв. 

	 

	Г.К. Алгадьева 

	хансум пищма 

	А. Анямован 

	газетан кēтвес.

	 
