
Округ Думат ос правительстват рӯпитан хо̄тпат сапра̄нин акван-атхатыгласыт. Тыт о̄лнэ ма̄хум нуса ул вос тотэ̄гыт, ёмащакв э̄лаль вос о̄лэ̄гыт, рӯпата та̄л ул вос хультэ̄гыт, кӯщаит пуссын аквъёт ань ты урыл номсахтэ̄гыт. 

	Округ правительст-ват рӯпитан хо̄тпат мирн нё̄тнэ программа хассыт. Ка̄сыӈ э̄лумхо̄лас таве интернетыт ловиньтаӈкве ос матыр ла̄тыӈ тув кēтуӈкв вēрми. Ань комиссия ва̄рвес, тот 20 хо̄тпат рӯпиты. Та̄н округ янытыл мирн кēтым ла̄тӈыт ло-виньтаӈкве патыяныл. Ма̄хум ла̄тӈаныл ты программан ке а̄рт-мēгыт, о̄с тув хансавет.     

	Сапра̄нит депутатыт та̄нки номтаныл урыл о̄с потыртасыт. Борис Хохряков ла̄выс, рӯпата та̄л о̄лнэ ма̄хум ань са̄всыр ханищтапыл вос щё̄питавет. 

	Мо̄т профессиян тот вос ханищтавет. «Югорский капитал» нампа олныӈ нэ̄пак о̄щнэ щēмьят ты та̄л олнаныл акв ло̄мтэ тувыл виӈкве вос та̄ртавет. Ты олныл туп рӯпата та̄л о̄лнэ ща̄нит-а̄щит мивет. Акв щēмья хӯр-мит ня̄враме ма̄гсыл 117 со̄тыра солко̄вил ань 

	ойтавет. Тамле олныл та̄н кол ёвтнэ, ня̄врам ханищтан ма̄гсыл ойтхатуӈкве манос ща̄не пенсиятэ ма̄гсыл пи-нуӈкве вēрмēгыт.  

	Мо̄т депутатыт та̄нки номтаныл урыл о̄с потыртасыт. Ань ты программан ос та̄н таи хансуӈкве таӈхēгыт. Правительстват рӯпитан ма̄хум рӯпата олнаныл ты та̄л но̄х ул 

	вос нё̄тавет. Ос яныг кӯщаит та̄нки рӯпатаныл ма̄гсыл сака тыныӈ пасаныт, уласыт, компьютерыт ос мо̄т пормасыт ул вос ёвтэ̄гыт. Ос бюджетный организациятт рӯпитан ма̄хум та̄л сыс акв щёс 5% са̄витыг олнаныл вос но̄х-нё̄тавет.

	Ты коныпал кӯщаит са̄всыр мо̄т тэ̄лат урыл потыртасыт, э̄рнэ ва̄рмалит пуссын ты яныг программан тах хансавет. 

	 

	Людмила Тасманова
