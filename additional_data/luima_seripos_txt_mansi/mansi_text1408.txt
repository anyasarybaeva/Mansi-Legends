

	Ты э̄тпос 17 хо̄талэ̄т РИЦ «Югра» колт нё̄тмил урыл потыр о̄лыс. Ля̄ххал тотнэ ма̄хум ёт Тереза Анатольевна Пономарева потыртас, тав мирн нё̄тмил ва̄рнэ колт кӯщаиг о̄лы. На̄н ань э̄лаль тав потре ловиньтэлы̄н.

	– Мирн нё̄тмил ва̄рмаль 2015 та̄л па̄сныл йильпииг мины. Ань ты йильпи са̄ккон щирыл, округувт о̄лнэ ка̄сыӈ хо̄тпа я̄нас нё̄туӈкве патаве. Ка̄сыӈ хо̄тпа о̄лупсатэ урыл китыглаве, маныр та̄рвит о̄ньщи, тэ̄ланэ пуссын мӯсхал щирыл нэ̄пакын хансавет. 

	Тувыл нё̄тмил ва̄рнэ колт комиссия атхаты, ма̄хум номсахтэ̄гыт, ань тавēн хумус нё̄туӈкве. Тав государственный ман нас мирн нё̄тмил ва̄рнэ мо̄т колытн нё̄туӈкве вēрмаве. Хоталь ка̄са-щи, тув та хансаве, та кол па̄лыл нё̄туӈкве патаве. Э̄лумхо̄лас та порат нё̄таве, хунь такви нё̄тмил во̄ви, ёхты, та̄рвитыӈ тэ̄ланэ урыл потырты.    

	Ма̄н о̄лнэ ма̄вт ма̄хум тох нё̄тавет: то̄ват щар ат ойтхатэ̄гыт, то̄ват мощща олн ойтэ̄гыт, то̄ват ос ка̄сыӈ нё̄тмил ма̄гыс ойтэ̄гыт. А̄гмыӈ-мосыӈ ма̄хум ос хо̄нтлам ма̄-хум тай атхунь о̄с аквта щирыл ойтхатуӈкве ат патэ̄гыт, нас тох нё̄тавет. 

	 

	Светлана Хозумова

	 
