

	Ты э̄тпос 5 хо̄талэ ня̄врамыт ханищтан хо̄тпат янытлан хо̄талыг о̄лыс. Ты ялпыӈ хо̄тал Россия янытыл 50 арыгтем та̄л ты янытлаве. Ма̄н округувт 20 со̄тыра хо̄тпат 

	школатт ня̄врамыт ханищтэ̄гыт.


		Та̄н халанылт ма̄к ёмащакв рӯпитан 1 со̄тыра 390 хо̄тпа «высший» категория о̄ньщēгыт. 1 со̄тыра 498 хо̄тпа ос «о̄выл» 

		категория о̄ньщēгыт. Ялпыӈ хо̄таланыл о̄лум порат 159 хо̄тпа образование департамент па̄лыл янытлавēсыт, то̄ваныл почётный грамота-нэ̄пакыл, мо̄таныт ос пӯмащипа ла̄тӈыӈ нэ̄пакыл майвēсыт. Ты хо̄та-ланыл кастыл ка̄сыӈ ӯст манос па̄влыт ялпыӈ хо̄талыт ва̄рыглавēсыт.

		Ханищтап ос ма̄ньлат ма̄хум тэ̄ланыл щирыл рӯпитан департамент колт рӯпитан хо̄тпат ань йильпи касыл ва̄рēгыт, рущ ла̄тӈыл тамле намыл пинсаныл – «Учитель – 2015». Ты касылт кос хотьют – ня̄врамыт, ща̄нит-а̄щит, ханищтан хо̄тпат, студентыт пуссын касуӈкв вēрмēгыт. Та̄н ты касылн та̄наныл ханищтам манос ань ханищтан хо̄тпат хурияныл вос тēтыяныл.  Хо̄тпа хуритэ ищхӣпыӈ ут хосыт ты адрес щирыл вос тēтаве: tvs@doinhmao.ru.

		Ос хури ёт та ханищтан хо̄тпа урыл ма̄нь потыр-охса хансуӈкв э̄ри, тав наме, хоты школат рӯпиты, ты школа хоты ӯст ман па̄влыт о̄лы.

		Касыл ты э̄тпос 2 хо̄талныл ос э̄тпос юи-о̄выл 31 хо̄талэ мус мины. Хурит акван-атнэ юи-па̄лт та̄н ищхӣпыӈ утыт образование департамент ло̄псэ̄т «Учитель – 2015» нампа касылн тув ва̄равет.

		Ты ля̄ххал 

		ма̄ньщи ла̄тӈыл 

		Валентина 

		Васильева 

		хансыстэ

		 


	 
