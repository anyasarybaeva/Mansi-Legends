

	Округ кӯщай Наталья Комарова ветераныт ос хо̄нтлам нак о̄лум порат рӯпитам хо̄тпат ёт хо̄нтхатыглас. Тав Ханты-Мансийский район Шапша па̄вылт яныгпа̄ла хо̄тпат ос а̄гмыӈ-мосыӈ хо̄тпат о̄лнэ интернат-колн ялыс. Тот пуссын аквъёт 51 яныгпа̄ла хо̄тпа о̄лы. Та̄н халанылт хӯрумхуйплов хо̄тпа – ты ветераныт. Ань хо̄нтлын нак оигпам па̄сныл 70 та̄лэ то̄влыс. Ты кастыл Наталья Владимировна та̄наныл янытласанэ ос мӯйлупсал мисанэ.

	Югра ма̄т о̄лнэ яныг хо̄нт порат хо̄нтлум ма̄хум но̄х-патнэ̄ныл ма̄гыс, пуссын ма̄гылн тагатан юбилейный по̄сыл майвēсыт. Тувыл пуссын ветераныт олныл нё̄твēсыт. То̄ва хо̄тпат о̄лнэ коланыл ёмщакв хот-щё̄питан ма̄гыс сертификат-нэ̄пакыл ос мо̄т са̄всыр мӯйлупсал ма̄хум мисанэ. 

	Яныгпа̄ла хо̄тпат ма̄гыс интернат-кол 2011 та̄лт ва̄т са̄грапнал э̄тпост ӯнттувес. Ма̄тэ тот нё̄тнэ, лылыēп сыстам, ляпат во̄р яныгми. Ма̄тум хо̄тпат тот ща̄гтым о̄лантэ̄гыт, ёмащакв о̄ньщавет.

	Округ кӯщай пресс-службатэ кēтум ла̄тыӈ ма̄ньщи ла̄тӈыг Николай МЕРОВ хансыстэ.

	 
