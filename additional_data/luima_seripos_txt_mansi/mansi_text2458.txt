

	Яныг хо̄нт минам па̄сныл са̄тлов та̄л минас, ань ос округув онтырса̄т нупыл ат та̄лэ то̄влыс. Ты ялпыӈ хо̄талыг кастыл Ханты-Мансийск ӯст товлыӈха̄пыт ёл-иснэ кол по̄хат йильпи 

	памятник тӯщтын ма̄гыс ма̄ щё̄питавес. Ва̄т саграпнал э̄тпост тув яныг а̄хвтас пинвес.

	Ня̄врамыт ёт рӯпитан «Патриот» нампа кол кӯщай хум Виктор Крот тот тох ла̄выс: «Ма̄н округувт ань хӯрум со̄тыра атса̄т ляпатем товлыӈха̄пыл яласан ос товлыӈха̄пыт 

	уральтан хо̄тпа рӯпиты. Та̄н ва̄рнэ рӯпатаныл сака та̄рвитыӈыг о̄лы. Та̄лэ-туве, э̄тэ-хо̄талэ сыс сэ̄ӈквыт-тӯйтыт товлыӈха̄пыт тыгле-тувле та яласэ̄гыт. Тот рӯпитан ма̄хум та̄нти рӯпатаныл ёмщаквег ва̄ганыл, э̄рнэ щирыл ва̄рияныл. Ма̄н та̄нанылн яныг пӯмащипа ла̄тыӈ ла̄вēв ос тыт та̄н ма̄гсыланыл памятник тах тӯщтэ̄в.

	Александр Анямов
