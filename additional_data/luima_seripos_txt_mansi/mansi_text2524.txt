

	Ханты-Мансийск ӯс «Ма̄-вит ос э̄лумхо̄лас» нампа музейт рӯпитан ма̄хум «Сибирский шаманизм» ос «Боги и духи» кит кинаг мирн суссылтасыт. Ты тэ̄ла ма̄гыс ӯст о̄лнэ са̄в соссаӈ хо̄тпа тув ёхталас.

	Кина суссылтан э̄лы-па̄лт ма̄ньщи пыг Руслан Вьюткин нэ̄пак 

	хаснэ хум Юван 

	Шесталов хансум стихотворениятэ ло
	виньтастэ ос ко̄йп ра̄тыс. Та юи-па̄лт ос са̄ӈквылтапыл нё̄тнэ та̄ныт ёнгыс. 

	Тувыл Александр Витальевич Конев, ты кинаг по̄слуӈкве номылматан хум, потыртас. Тав ла̄выс: «Округув онтырса̄т нупыл 

	ат та̄лэ то̄влын кастыл 

	ам на̄нан пуссын сымыӈыщ янытлыянум. Югра ма̄т о̄лупсав ёмасыг ēмтнэ ма̄гыс 

	тыт о̄лнэ ка̄сыӈ хо̄тпа 

	са̄в ё̄р пиныс, са̄в рӯпитас. Музейт рӯпи
	тан хо̄тпат сака э̄рнэ рӯпата ва̄рēгыт, та̄н 

	пēс йис накыт э̄лаль тотыяныл. Тыи ма̄гыс та̄нанылн яныг пӯ-мащипа ла̄тыӈ ла̄вēгум. Округувт о̄лупсав 

	хумус о̄лыс, хумус ань о̄лы ос хумус э̄лаль мины, ма̄к та̄н ты э̄лы нотн тотыяныл. 

	Соссаӈ мирыт урыл са̄в научный нэ̄пакыт та̄ратавет, археологыт са̄в пēс йис ма̄ 

	хо̄нтсыт, ос ты урыл 

	кина сака мощща по̄слувес. Ам ос таӈхē
	гум, ты ва̄рмаль урыл са̄внув мир вос 

	ва̄нув. Таима̄гыс кинат по̄слуӈкве вуйхатасум.

	Ам амки Ханты
	Мансийский район 

	Чегутово ма̄нь па̄вылт самын патсум. Ётылнув ос Селиярово па̄вылн колта̄глыл ва̄нтлысӯв, 

	тот яныгмасум. Па̄выл ляпат во̄рыӈ ма̄т соссаӈ ма̄хум о̄лсыт. Ма̄н та̄н ётаныл сака юртыӈыщ о̄лсӯв. Та̄н па̄вылн ёхталаманыл порат акваг ма̄н палтув хӯлсыт. Яныгпа̄ла хо̄тпат са̄в пēс потыр потырта̄лсыт. А̄нумн та̄наныл хӯнт-луӈкве сака мӯстыс. Ётыл янгыг ēмтсум, амкирот номсэ̄гум, ты йис ва̄рмаль э̄лаль тотуӈкве патылум. Ань номтумт о̄щнэ ва̄рмалянум тэ̄лаг ты ва̄рсанум».

	«Ма̄-вит ос э̄лумхо̄лас» музей-колт са̄в пēс 

	пормасыт атым о̄лэ̄-гыт. Та̄н тот ӯргалым о̄ньщавет. Ты кинаг 

	суссылтан хо̄талт музей-колн кит хумыг во̄выглавесы̄г. Ты пēс йис о̄лупса 

	ва̄нэ А̄с ма̄ньщи хум 

	Никита Партанов ос Ка̄сум па̄вылныл о̄лнэ ханты хум Тимофей Молданов, тэ̄н о̄влэ̄т пēс йис пормасыт 

	урыл потыртасы̄г. 

	Тувыл ос кина суссылтавес. 

	Ты кинагт соссаӈ ма̄хум о̄лупса урыл 

	учёный ма̄хум ос мо̄т 

	са̄в хо̄тпат, хотьют соссаӈ мир о̄лнэ
	хӯлнэ накыт ёмщакв ва̄ганэ, та̄н потыртасыт. На̄н ты кинаг 

	сунсуӈкве ка̄сащегы̄н ке, интернет хосыт округ культура 

	департамент сайтыт сунсуӈкве вēрмилы̄н. Тот соссаӈ ма̄хум урыл по̄слым кинат пуссын о̄лэ̄гыт.

	 

	Николай 

	МЕРОВ
