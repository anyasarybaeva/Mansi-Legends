
Ма̄ньщи ос ханты культураг но̄хво̄рмалтан урыл ань акваг са̄в потыртаве. Округувт ва̄тихал конфе­ренцият, семинарыт ос са̄всыр ханищ­тапыт ва̄рыглавет – соссаӈ ма̄хум та̄нки пēс йис ва̄рмаляныл ул вос ёрувлыя­ныл ос э̄лаль вос тотыяныл.
Светлана Кузьмина ю̄нсхатуӈкве, сакныл х а рт у ӈ к в е о̄ с с а к а э̄рупты. Ты ма̄ньщи нэ̄ Кондинский рай­он Половинка па̄вылт самын патыс. Та ма̄т о̄л н э м а̄ н ь щ и т п ē с йис ва̄рмаляныл хо­сат хот-ёрувласаныл, ща̄нь ла̄тӈыл о̄с ат потыртэ̄гыт. Светлана Викторовна ма̄ньта̄гыл рущ ма̄хум халт яныг­мас, такви ма̄ньщи пēс йис ва̄рмалит нупыл сака ат сунсыс. Совет­ский ӯсн о̄луӈкве хунь ва̄нтлыс, садикт место­дистыг рӯпитаӈкве па­тыс. То̄нт тав акв кол­накыт са̄всыр ма̄ньщи пормасыт, ня̄врам ёнгын утыт акван-атуӈкве ос суссылтаӈкве ла̄ввес. Та па̄сныл тав ма̄ньщи куль­турал пӯмщалахты. Хан­ты-Мансийск ӯст са̄всыр ханищтапыт о̄лнэ порат акваг тув ялантас. Тот тав ю̄нсхатуӈкве, сак­ныл хартуӈкве ханищ­тахтас. Ма̄щтыр хо̄тпат ёт хо̄нтхатыгламēт, та̄нанылныл са̄всыр ва̄рмалит урыл пӯмщалахтас. Ань тав Мария Волдина, Зоя Лозямо­ва, Сургутский ос Не­фтеюганский районыгт о̄лнэ ма̄щтыр хо̄тпат ёт ва̄йхаты ос ханищтахты.
Ты юи-па̄лт Совет­ский ӯст музей–колт «Ханса» нампа кружок ва̄рыглас, тув ня̄врамыт, нэ̄ хо̄тпат сакныл хартуӈкве, ю̄нсхатуӈкве во̄виньта̄лсанэ. Са̄в ма̄хум тув ёхталасыт. Тамле кружокыт тав ма̄ньщи ос ханты куль­тураг урыл та̄нанылн п от ы рт а с . М а̄ щ т ы р нэ̄ ла̄выс, таи лю̄ль - ты кружок хоса ат рӯпитас, лап-пантвес. Ань тав туп садикт ня̄врамыт ю̄нсхатуӈкве ханищтыянэ. Ты ко­ныпал Советский ӯст училищат а̄гит ёт турло̄псыт, пальсакыт сак­ныл харты ос а̄канит, тучаӈыт ю̄нты.
Тамле ка̄ркам нэ̄ ӯст ёмащакв ва̄ве, ялпыӈ хо̄талытын акваг во̄виньта̄лаве. Ты та̄л ма̄ньщи ос ханты ма̄хум Ӯринэ̄ква хо̄таланыл янытлым порат тав мир э̄лы-па̄лт со̄с косамтас ос То̄румныл пуста̄гыл о̄лнэ хо̄тал по̄йкщас. Тув ёхталам а̄гирищитп ы г р и щ и т м а̄ г с ы л са̄всыр ёнгыт ос касы­лыт ва̄рыглас. Тав о̄с та̄н ётаныл то̄рса̄лмыт йӣвн нэ̄гсалас. Тамле ялпыӈ хо̄талытт тав такви ва̄рум, ю̄нтум пор­масанэ суссылтыянэ.
Ам ты хо̄нтаӈ ма̄ньщи нэ̄н паща ла̄тыӈ кēтэ̄гум. Пуста̄гыл э̄лаль вос о̄лы, аквты щирыл ма̄ньщи культурал э̄лаль вос пӯмщалахты. Ня̄врамыт ма̄щтырлаӈкве э̄лаль вос ханищтыянэ.
