
Ханты-Мансийск ӯст РИЦ «Югра» ля̄ххал тотнэ колн полиция полковник хум Евгений Федоткин во̄виньта̄лвес. Тав ань Россият рӯпитан национальный гвардия тэ̄ла палт округув янытыл пуӈктоты, ты ва̄рмаль урыл мощ потыртас.

	Ювле хультум та̄л яныгпо̄ль э̄тпосэ̄т Рос-сия Президент Вла-димир Путин йильпи тэ̄ла ква̄лтапаптыс – ань о̄лнэ ма̄в янытыл Россия национальный гвардия вос рӯпиты, Росгвардияг намаявес. МВД (министерство внутренних дел) о̄с тув вос о̄лтаве, пуссын аквъёт вос рӯпитэ̄гыт. Та̄н ань матыр о̄выл ва̄рапан ма̄гыс акван-потыртахтан утыт ос террористыт ёт хо̄нт-луӈкве, тувыл таит юи-па̄лт ня̄влалахтуӈкве патэ̄гыт, о̄лнэ ма̄наныл та̄ра-паттуӈкве, та ма-ныр. Щар ма̄к яныг рӯ-патаныл тыи ты. МВД коныпал тув мо̄т ор-ганизацият о̄лтвēсыт – ОМОН, СОБР, ЦНС СОР ос товлыӈха̄пыл яласан тэ̄ла (авиация России). Росгвардия та порат ва̄руӈкве но-мылматвес, хунь мир вуянтан, ӯргалан тэ̄ла йильпииг щё̄питаӈкве патвес. То̄нт  та̄ра-патыс, ань акв яныг матыр организация ва̄руӈкве э̄ри, ма̄хум пуссын ак-въёт вос рӯпитэ̄гыт, тох та̄н са̄в э̄рнэ тэ̄ла ва̄рē-гыт, ё̄рнувег ēмтэ̄гыт, ка̄ркамыщ рӯпитаӈкве патэ̄гыт. Россия яны-тыл Росгвардия кӯщаиг Виктор Золотов пат-тувес. Тав та̄ра рӯпи-таӈкве о̄вылтахтас, э̄рнэ нэ̄пакыт хансыс, ка̄сыӈ ма̄т тамле рӯ-патан пуӈктотнэ хо̄т-пат пēриявēсыт. Э̄рнэ ма̄шинат ёвтуӈкве патвēсыт, рӯпитан ма̄-гыс колыт ӯнттуӈкве о̄вылтавēсыт. Виктор Золотов ла̄вме щирыл, Росгвардия организа-ция ма̄гыс та̄н ань са̄в э̄рнэ тэ̄ла щё̄питэ̄гыт, 2018 та̄л порат рӯ-патаныл ущ оигпи. 

	Евгений Федоткин ла̄выс: «ОМОН ос СОБР ка̄сыӈ я̄нас ва̄рнэ тэ̄-ланыл ань ма̄н аквъёт ва̄риянӯв. Ма̄к яныг тэ̄лав таи, ань округт о̄лнэ мир пуста̄гыл вос о̄лы, ка̄сыӈ хо̄тпа ма̄н ӯргалылӯв. Мори капыртан утыт ма̄гыс та̄стум писалянув ля-пат о̄ньщиянӯв, та̄н нэ̄матыр лю̄ль ва̄руӈкве ул вос а̄лымасыт». 

	Рӯпитан коланыл янгыщ щё̄питаманыл, э̄рнэ нэ̄пакыт хассыт, ты та̄л оигпан мус тах тэ̄ланыл пуссын ва̄-рияныл. Евгений Вла-димирович э̄лаль тох потыртас: «Ань ро̄ви ла̄вуӈкве, щар ма̄к яныг тэ̄ла ма̄н ва̄рсӯв – мо̄т организацият ёт акван-потыртахтасӯв, маныр ма̄шинат та̄н о̄щсыт ос ань йильпи матыр ёвтсӯв, пуссын акван-тотсанӯв, акв нупыл хассанӯв. Мо̄тыт та̄л охса ты рӯпатав тах о̄с аквтох э̄лаль ва̄руӈкве патылӯв. Ма̄н ань, округт ос Россия янытыл о̄лнэ ма̄хум, пуссын аквъёт яныг тэ̄ла ва̄рēв – мирув тармыл-патылӯв, ма̄в ӯргалылӯв. Тыт рӯпитан ма̄гыс э̄рнэ са̄вит хо̄тпа хо̄нтсӯв. Росгвардият туп та̄к ма̄хум, ё̄р хо̄тпат рӯпитаӈкве па-тэ̄гыт. Акв колув мо-щēртн Сургут ӯст рӯ-питаӈкве о̄вылтахты, э̄рнэ нэ̄пакыт пуссын щё̄питасанӯв. 2017 та̄лт тӯяг кол ӯнттаве, тув тах та̄ра щалтэ̄в. Ма̄к яныг тэ̄лав ва̄рнэ ма̄гыс – ань тыт ма̄хум пилта̄л вос о̄лэ̄гыт, нэ̄матарыл ул вос хурахлэ̄гыт, - округт рӯпитан организацияв хоталь-а̄ти э̄рнэ матыр пуссын о̄ньщи».

	Росгвардия органи-зация рӯпататэ Россия Президентын уральтым о̄ньщаве. Ювле хуль-тум та̄л яныгпо̄ль э̄тпост Владимир Путин Россия мир нупыл потыртаме порат ла̄выс, ты Националь-ный гвардия таима̄гыс рӯпитаӈкве паты – ань ма̄н ма̄вт манах писаль о̄лы, хотьютн о̄ньща-вет, хотьют тыналы, та маныр, ма̄хум ты торыг рӯпитаӈкве патэ̄гыт, то̄нт тах са̄в ва̄рмаль та̄ра-паты.

	 
