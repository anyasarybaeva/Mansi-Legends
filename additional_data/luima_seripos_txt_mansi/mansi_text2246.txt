

	Ты э̄тпос нилыт щислат Венгрият Бадачоньтомай ӯст финно-угор ла̄тӈытыл потрыт, стихыт хаснэ ма̄хум XIII конгрессаныл о̄лыс. Тув Финляндия, Эстония хо̄н ма̄ныл, Россият финно-угор мирныл о̄лнэ писателит, поэтыт акван-атхатыгласыт. Тувыл та̄н хансым литературат о̄вылтыт мо̄т хо̄н ма̄т о̄лнэ хо̄тпат о̄с пӯмщалахтэ̄гыт. Ма̄хум Австрияныл, Германияныл, Францияныл, Чехияныл, Румынияныл ос Украинаныл тув о̄с ёхталасыт. Ань конгрессыт акван-атхата̄лум ма̄хум «Драматургия»  о̄вылтыт потыртасыт. 

	Мӯй хо̄тпат ёт Ева 

	Рубовски, венгрыт палт Мирхал финно-угорский ма̄хум тэ̄ланыл э̄лаль тотнэ кӯщай нэ̄ ос Янош Пустаи, 

	потрыт ос стихыт 

	хаснэ ма̄хум халт 

	Президентыг пē
	риим хум паща-лахтасы̄г.  Тэ̄н ла̄всы̄г, тамле акван-атхатнэ ва̄рмаль ма̄хманув 

	халт сака э̄ри. Та щирыл хо̄т-а̄ти ла̄кква ма̄т о̄лнэ финно-угор 

	рӯтыт акван-хо̄нтха-тыглахтэ̄гыт, та̄нки 

	халанылт ва̄йхатэ̄гыт  ос ма̄н, венгрыт, о̄вылтытув, матыр-а̄ти о̄с ва̄ӈкве патэ̄гыт. 

	Мо̄щ ётылнув конгрессыт мӯйлын хо̄тпат ёт пащалахтуӈкве 

	Ласло Л. Шимон, Венгрия госсекретарь кӯщай хум ёхталас. Тав стихыт хаснэ хо̄тпа, 

	таи ма̄гыс тав рӯт ма̄хманув о̄лнэ ма̄н, 

	конгрессыт о̄лыгла-маныл порат о̄с яланта̄-лыс. Ань ты кӯщай хум эстонский писатель 

	Арво Валтон ма̄гылт 

	о̄щнэ  рыцарский 

	нампа яныг намыӈ 

	по̄сыл мӯйлуптастэ. 

	Арво Валтон финно-угрыт акван-юрщхатан ма̄гыс са̄в рӯпата ва̄рыс, тувыл нэ̄пакыт хаснэ коныпал тав кинодраматургыг о̄лы, ос мо̄т ла̄тӈыл хансым са̄всыр потрыт, мо̄йтыт такви ща̄нь ла̄тӈēн толмащлыянэ. 

	Пленарный заседаният Арво Валтон о̄выл ла̄тыӈ ва̄рыс. Тав 

	финно-угорский писателит хансум потра-нылт драма ва̄рмалит та̄ра-паттыс. Ос акв ща̄гт ла̄тыӈ тотыс. 

	Эстоният та̄н ма̄ньлат а̄гит-пыгыт та̄нки 

	ща̄нь ла̄тӈыл хансум потрыт, стихыт ма̄гыс  «Фонд финно-угорских литератур»  олн
	нё̄тмил мӯйлупса щё̄питасыт. Олн
	нё̄тмил винэ ма̄гыс заявка-ло̄пс кēтуӈкве э̄ри, ос щар ёмас 

	потрыт нэ̄пакыг та̄ратавет. 

	Ари-Пекка Лахти, Финляндият театрыт рӯпитан хум,  манырсырман драма тэ̄лат ма̄хум сымн хо̄ēгыт, 

	таит пӯмщалыянэ ос та накыт спектаклиг ва̄риянэ. Ань тав Еремей Айпин «Ханты, 

	или Звезда утренней зари»  потре щирыл ма̄хумн суссылтам 

	спектакле урыл 

	потыртас. Еремей Данилович ётыл о̄с 

	ла̄выс, хантыт ул ӯй йӣкв ёнгынэ̄ныл порат драма накын о̄выл щёс суссылта̄лсаныл. То̄нт ма̄хум матыр тэ̄лат ма̄гыс тыстысыт-вощлысыт, та̄нанылн пӯмащ о̄лыс ос тыгыл э̄лаль тамле ёнгилыт ва̄руӈкве патвēсыт.

	Мо̄т маныл ёхталам писателит, поэтыт о̄с та̄нки хансум нэ̄паканыл, театрыт 

	суссылтан спектакляныл урыл потыртасыт. Тувыл Янош Пустаи ос Балаж Фюзфа мо̄лты 

	та̄л о̄вылтам «12 щар ёмас стихыт финно-угорский литературат» проектэн урыл ла̄тыӈ тотсы̄г. Ты проект щирыл рӯт ма̄хма
	нув та̄нки ща̄нь ла̄тӈанылн стихыт толмащласаныл ос нэ̄па-кыг та̄ратавēсыт. Ма̄ньщи ла̄тӈыл хансым нэ̄пак Светлана 

	Динисламова щё̄пи-тастэ. Ты рӯпата урыл ма̄н тах я̄нас потыр хансэ̄в. 

	Хӯрум хо̄тал тот 

	о̄лнэв сыс са̄всыр пӯмащ ва̄рмалит о̄лыгласыт, са̄в номтыӈ хо̄тпат ёт ва̄йхатасӯв. Ты ма̄хум номтыл пинвēсыт, та̄н ща̄нь ла̄тӈыл са̄внув 

	литература вос та̄-ратэ̄гыт. Венгр рӯт ма̄хманувн конгресс ва̄рнэ̄ныл ма̄гыс яныг пӯмащипа ла̄тыӈ кēтэ̄в. Ма̄н тот ёмас сымыӈ ма̄хум палт мӯйлысӯв, нэ̄мат та̄рвит тэ̄лан ат хо̄игласӯв. 

	Мо̄тыт акв тамле 

	конгресс Эстоният Тарту ӯст 2017 та̄лт во̄ртур э̄тпост тах ēмты. Рӯтыг о̄лнэ ма̄хум ань 

	историяныл та̄ра вос паттыяныл.    

	Тамара Мерова
