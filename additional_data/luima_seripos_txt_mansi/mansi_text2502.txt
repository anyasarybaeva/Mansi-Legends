

	Та та̄л оигпам э̄лы-па̄лт хӯрум я̄нас регион ма̄, тыи ма̄н округув, Ямало-Ненецкий округ ос Тюменский область ищхӣпыӈ ут хосыт халанылт потыртасыт. Рущ ла̄тӈыл ты рӯпата тох ла̄ввес – «Совет законодателей» . Ка̄сыӈ ма̄т яныг кӯщаит тинан по̄слын камера э̄лы-па̄лт ӯнлысыт, мо̄т ма̄т ма̄хум та̄наныл ва̄саныл ос потраныл хӯнтлысаныл.

	Ма̄н округув па̄лыл Б. Хохряков, С. Дегтярев, А. Сальников ос Е.Айпин потыртасыт. Салехард ӯст ос Тюменский 

	область кӯщаит о̄с ӯнлысыт. Та̄н та̄нти рӯпатаныл урыл 

	ос са̄кконыт урыл мо̄т ма̄хумн 

	потыртасыт. О̄выл ла̄тыӈ ма̄н округув па̄лыл ла̄ввес. Округ 

	Дума кӯщай Борис Хохряков 

	мощ потыртас, тав юи-па̄лэ̄т 

	Ямал ма̄ныл ос тувыл 

	Тюменский область депутатыт потыртасыт.

	Мо̄лтынув Россия Президентув Владимир Путин са̄ккон 

	хаснэ ма̄хумн ла̄тыӈ тēтыс, ла̄всанэ – маныр рӯпата э̄лаль ва̄руӈкв э̄ри. Ань ка̄сыӈ округ ман область план-нэ̄пак 

	вос хансы. Ты хосыт та̄н 

	рӯпатаныл э̄лаль ва̄рункв тах 

	патыяныл.

	Тувыл та̄н ты урыл потыртасыт – ка̄сыӈ ма̄ хӯрум 

	ман нила хо̄тпат наманыл ла̄всаныл, та̄н Тюменский 

	область па̄лыл вос янытлавет. 

	Ма̄н округувт ты хо̄тпат тах 

	янытлавет: А. Андреев, А. Смирнов – тэ̄н сас округ Дума 

	депутатыг рӯпитэ̄г, ос 

	С. Маненков – Белоярский район кӯщай хо̄тпа. 

	Ты Советаныл о̄лум порат 

	та̄ра-патыс, 2016 та̄лт пēриян ва̄рмаль о̄ста ва̄раве. 

	Тюменский область Думан 

	депутатыт тах пēриявет. Ямал 

	ос ма̄н округув Тюменский 

	область нупыл хансым о̄лэ̄г. 

	Ма̄н тах о̄с депутатыт тув пēрияӈкв патэ̄в.

	 

	 

	Валентина 

	Васильева
