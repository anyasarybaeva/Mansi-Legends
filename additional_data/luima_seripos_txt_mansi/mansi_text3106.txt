

	Ты хури Бадачоньтомай ӯст Венгрият по̄слу-вес. Мо̄лты таквсы тот финно-угор ла̄тӈытыл потрыт, стихыт хаснэ ма̄хум XIII конгрессаныл о̄лыс. Ты ма̄хум акван-хо̄нтхатыгласыт ос та̄нки халанылт ва̄йхатасыт.

	Хурит саран мӯй ма̄хум венгр нэ̄ ёт по̄слувēсыт. Во̄ртыпал нупыл э̄кваг-о̄йкаг Лариса ос Алексей Поповыг лю̄лēг. О̄йка Коми ма̄т мирн ва̄нэ драматургыг о̄лы, тав хансум потранэ хосыт акваг спектаклит щё̄пита̄лавет. Тэ̄н по̄хатэ̄нт Михаил Хорошев ос Дуекисс Вираг венгерка нэ̄ лю̄ляхо̄лэ̄г. Поэт Хорошев такви самын патум ма̄тэ о̄вылтыт стихотовреният хансы. Дуекисс Вираг финно-угор рӯт писателит тэ̄ланыл ма̄гыс пуӈктотыс. О̄йкатэ̄нтыл тэ̄н ат ня̄врам о̄ньщēг, щēмьятэ̄н ёт ва̄йхатуӈкве ма̄навн сака сымыӈыщ о̄лыс. Тувыл Наталья Горикова лю̄ли. Тав саран писателит палт драматургия тэ̄лат ханищтасанэ, диссертация нэ̄пак хансыс ос филология наукат кандидат нам вуянтас.

	Тамара Саквъяныл
