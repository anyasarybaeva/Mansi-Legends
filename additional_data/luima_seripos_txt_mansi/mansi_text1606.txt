

	Ха̄льус район янытыл матумпа̄ла ос а̄гмыӈ-мосыӈ, сакватахтам  хо̄тпатн нё̄тнэ ма̄гыс «Альянс» нампа хӯрум кол рӯпитэ̄гыт. Щар яныг кол Ха̄льӯст о̄лы, тав 1997 та̄л па̄сыл рӯпитаӈкве патыс. Ос мо̄тыт та̄лт акв тамле кол Ягримт пусвес. Саранпа̄вылт «Альянс» нампа кол 2010 та̄лт ва̄рвес. 2012 та̄лт Ягрим ос Саранпа̄выл колыг акван-нё̄тхатым рӯпитаӈкве патсы̄г.


		Ягримн ялмум 

		порат мēн ханты 

		газетат рӯпитан нэ̄-мēнтыл «Альянс» колн щалтсасмēн. Маныр ма̄хум тот ва̄рēгыт, та тэ̄лат та̄ра-паттысанамēн. Юв щалтмумēн порат ма̄хум тот э̄ргим ӯнлахо̄лсыт. Яныг 

		колнакт лов са̄виткем хо̄тпа акван-атхатамыт, тот та̄н ка̄с ва̄рсыт. 

		Ма̄нки халувт па-щалахтасӯв, мо̄т ӯсныл ёхтум мӯй хо̄тпагн та̄н о̄с ща̄гтсыт. 

		Людмила Васильевна Иляхина, тот рӯпитан 

		нэ̄, мощ потыртас:

		– Ма̄хум акван-хо̄нтхатыгланэ̄ныл, халанылт потыртан ос кас ва̄рнэ ма̄гыс ма̄н тыт акван-атыглыянӯв. 

		Ва̄т са̄грапнал э̄тпост округув янытлан кас
		тыл та̄наныл тыг во̄-выгласанӯв. Ягримт о̄лнэ хо̄тпат коныпал тыг А̄нъяныл ос Восыӈтӯрныл ма̄хум ёхталэ̄гыт. Ма̄н туп нилахуйлов хо̄тпа тыг атыглэ̄в, тыгыл са̄внув атыглаӈкв ат вēрмēв, 

		колув ма̄нь. 

		Ма̄хум тыг ёхталэ̄-гыт, нас ӯщлахтэ̄гыт ос пусмалтахтэ̄гыт. Ты колнакувт ма̄н э̄ргуӈкве ос йӣквуӈкве ханищтахтэ̄в. Мо̄т колнакт мощ пусмал
		тахтэ̄в, лēккар нэ̄н давленияв сунсавет, 

		массаж ва̄рнэ уласн 

		манос велотренажёрн ӯнталавēв.  

		Хӯрмит колнакт ма̄н ка̄тыл матыр ма̄щтырлэ̄в, ань тот суссылтап о̄лы. Тув соссаӈ ма̄хум маснутаныл, 

		пормасыт щё̄пита-санӯв, ань ёхталан ма-тумпа̄ла хо̄тпат та̄н тыг тотум пормасаныл. Ма̄щтырыг ю̄нтым супыт, сакныл хартым пальсакыт, турло̄псыт са̄в па̄влыӈ ма̄н суссылтаӈкве о̄с тотыглавет. 

		Ань тыг акван-атхатыглан ма̄хманув пораныл оигпи, ма̄н ётылнув мо̄т хо̄тпат  во̄виянӯв. Ка̄сыӈ порав такви хурип нам о̄ньщи ос таима̄гыс са̄всыр пӯмыщ тэ̄лат ва̄рыглэ̄в. Туи мӯй ма̄хманув ёт во̄рн яланта̄лэ̄в, тот 

		хӯл исмит па̄йтэ̄в, 

		сыре-сыр лӯптаӈ ща̄й аēв. Таквсы 

		порат са̄всыр лӯптат, 

		пилыт, тэ̄пкант яныг-ман тэ̄нутыт атэ̄в ос  тувыл «Со̄рни таквсы» ялпыӈ хо̄тал ва̄рēв. Ка̄сыӈ э̄лумхо̄лас нам хо̄талэ о̄с янытлылӯв, матыр муйлупсал мӯйлуптылӯв.

		 Та сыс Людмила Васильевна акван-атхатам ма̄хманэ ёт э̄лаль рӯпитаӈкве патыс. Та̄н ань вит о̄вылтыт китыглавēсыт, сыре
		сыр касылыл щё̄-питымат. О̄влэ̄т пасан тармыл пиным нэ̄пакныл ва̄рим 

		хӯлкве акв хо̄тпа ка̄тн вистэ ос мо̄т па̄лэ̄т хансым китыглахтан 

		ла̄тыӈ ловиньтастэ. 

		Тавēн ювле ла̄тыӈ ла̄вуӈкве э̄рыс. Тувыл вит урыл э̄ргыт э̄ргы
		сыт. Насати, са̄в э̄рыг 

		о̄лы. Э̄рыгсованыл пуссын гитарал са̄ӈквыл-тавēсыт. 

		«Альянс» колт рӯ-питан хо̄тпат Ягримт о̄лнэ матумпа̄ла э̄кват-о̄йкат ёт ва̄тихал акван-хо̄нтхатыглэ̄
		гыт. Та̄нанылн, матыр нё̄тмил ва̄рнэ 

		ма̄гыс э̄рнэ справкат кинсэ̄гыт, э̄рнэ торыг 

		мо̄т ма̄н пусмалтах-туӈкве кēтыглыяныл. Нас ущлахтуӈкве  манос ялпыӈ хо̄талт мӯй-луӈкве во̄выглыяныл. 

		Та̄н ма̄гсыланыл тот «Неугомонные бабки» намаим клуб ос «Волшебные ручки» кружок о̄лы. Тот та̄нки э̄ргыт, йӣквыт ханищтэ̄гыт ос тувыл концерт ва̄рēгыт. А̄нъя, Восыӈтӯр ос 

		Светлый па̄вылн  йӣквуӈкве, э̄ргуӈкве тотыглавет. Па̄вылт о̄лнэ ня̄врамыт, ма̄ньлат хо̄тпат ёт о̄с ва̄щинтахтэ̄гыт, акван-юрщхатым, та̄наныл 

		ханищтым матыр-а̄ти аквъёт щё̄питэ̄гыт.

		Ты матумпа̄лаг о̄лнэ хо̄тпат нупыл сунсым номсахтэ̄гын, та̄н о̄лупсаныл ты кос та̄рвитыӈыг о̄лыс, тувыл та̄н иӈ ка̄ркамыг о̄лнэ̄ныл, ощхуль ос 

		ка̄с ва̄рēгыт. Пуста̄гыл вос о̄лэ̄гыт, нэ̄мат 

		лю̄ль ва̄рмаль воссыг 

		ул вос ва̄гыт.

		 

		Тамара Мерова

		 

 
