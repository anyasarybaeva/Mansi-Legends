

	Ань ма̄лтыпыг ēмтме юи-па̄лт тēрыӈхомлахыт о̄с та ква̄лапасыт. Ӯщлахтын хо̄талыт сыс тēрыӈхомлахытн то̄вмасым са̄в мир пӯльницан та минэ̄гыт. Мощ ма̄лтыпнув ма̄т о̄лнэ ма̄хум та̄н ӯргалахтым о̄лэ̄гыт. Ос ман, тыт яныгмам ма̄хум, тамле лю̄ль ут хунь ва̄щинтасӯв.


		Ань лēккарыт тамле ла̄тыӈ мирн тēтэ̄гыт.

		Ёмащакв масхатуӈкв э̄ри

		- На̄н во̄рн миннэ̄н э̄лы-па̄лт сэ̄мыл маснут ул масэ̄н. Ты ма̄нь утрищит тамле маснут тармыл щар ат на̄ӈкēгыт. 

		- Ка̄щ о̄вланын носки тивырн нарыгтэ̄н. 

		- Пуӈк то̄р пинэ̄н, хум хо̄тпат ос матыр тēнт вос масэ̄гыт.

		Тэ̄рпил сартхатэ̄н 

		Ань лēккар колт са̄всыр тэ̄рпи тыналаве, ро̄ви нас сартха
		туӈкв, ро̄ви маснут тэ̄рпил расгалтаӈкве. Тēрыӈхомлахыт тамле тэ̄рпи юи-па̄лт акв-тит 

		кум туп о̄лэ̄гыт, та̄ра та па
		тыглэ̄гыт.

		Юв ёхтынэ̄н юи-па̄лт маснутанын ёмащакв уральтэ̄н, э̄рыӈ та̄н хот-тӯйтхатасыт. Ты ма̄нь утрищит сака хоса о̄лэ̄гыт, юв 

		те тотавет, та̄н матахмат хо̄тал 

		иӈ лылыӈыт. Та̄н хотталь хуйнэ ма̄н те патэ̄гыт, ос хо̄тпа тув 

		ӯнты те, тав палтэ ханувъēгыт, 

		пурасаве, алпитэ̄н та то̄вмхатэ̄-гыт.

		Ты утрищит самыл ка̄салан 

		ма̄н ат то̄вмхатэ̄гыт, хо̄тпа 

		пале юи-па̄лт манос хаӈыл
		паттатэ̄т тот хот сов тӣврын 

		та щалтэ̄гыт. Тēрыӈхомлахн 

		то̄вмасым хо̄тпа такви та̄ра таве кон вос хартытэ. Ос  лēккарыт ла̄
		вēгыт, таве кон-хартуӈкв щар 

		ат э̄ри кос. Тав акв па̄лэ конхартаве, ос пуӈке хо̄тпа алписов тиврēт хульты. Ты 

		пилыщмаӈ а̄гм тотнэ лю̄ль утыт пуӈкēт о̄лэ̄гыт. Лēккарыт палт та̄ра минуӈкв э̄ри, та̄н 

		э̄рнэ щирыл таве кон-хартыя-ныл, хо̄тпа алпитэ̄т нэ̄матыр ат хульты. 

		Э̄лмхо̄лас ат те ва̄нэ̄тэ, тав тēрыӈхомлахн то̄вмасыма, ос 

		та юи-па̄лт ты ут такви хо̄т  ёл-патыс. Та то̄вмасым ма̄тэ хот-пувлахты, ос хӯрумса̄т э̄лмхо̄лас нэ̄матыр а̄гмыл ат 

		ēмты. Хусахтем хо̄тал мины, 

		то̄нт ущ а̄гм осн та нэ̄глы.

		Ос ты а̄гм щар яныг пилыщ
		ма тоты – хо̄тпа а̄тимыг ēмты 

		манос аквма̄н паты. Ты а̄гм э̄лмхо̄лас пуӈква̄лмēн сака лю̄ль ва̄ри, хо̄тпа та юи-па̄лт потыртаӈкв ат паты, ё̄мыгтаӈкв ат паты.

		То̄вмасым хо̄тпа пӯльницан те мины, тот тав лēккарытн 

		та̄ра тэ̄рпиӈ ю̄нтупыл тӯщтаве. Ос тамле тэ̄рпиӈ ю̄нтуп туп акв а̄гм пусмалты – энцефалит, ты 

		коныпал тēрыӈхомлахыт иӈ 

		матах мо̄т та̄рвитыӈ а̄гм о̄нь-щēгыт. Ос та а̄гмыл хо̄тпа те ха̄хтаве, тав ты коныпал ёма-щакв пусмалтаӈкв патаве.

		Ханты-Мансийск ӯс ляпа во̄рēт, йӣвыт яныгман ма̄т 

		тамле ма̄нь утрищ сака са̄в. Ань я̄ӈк на̄тнэ э̄тпос оигпам мус ма̄хум ё̄мыгтан ма̄т пуссын тэ̄рпил расгалтавет. Ос нэ̄пак тагатаве, ма̄хум вос ва̄ганыл – та̄н хо̄т ёмащакв ӯщлахтуӈкв вēрмēгыт. 

		Ань юи-о̄выл та̄лытыт ты тēрыӈхомлахыт лӯима̄ нупыл ты минмыгтасыт – Ха̄льӯс ос 

		Октябрьский районыгт нэ̄гла-пасыт. Таима̄гыс на̄н пуссын ӯргалахтым о̄лэ̄н. Хо̄т во̄рт то̄вмасавēн те, та̄ра пӯльницан минэ̄н.

		Пӯльницаныл тēтым 

		потыр ма̄ньщи ла̄тӈыг 

		Валентина Хозумова 

		толмащластэ.

 
