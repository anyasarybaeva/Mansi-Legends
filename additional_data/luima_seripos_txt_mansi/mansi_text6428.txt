
Ты хурит Влада Штакина по̄слым о̄лы. Тав ма̄ньта̄гыл «Ма̄нь Ӯсквен» ёхталаӈкве патыс, ань янгыг ēмтыс ос хо̄т матыр ма̄ньщи ва̄рмаль ва̄руӈкве па­таве, тав акваг ёхталы. 
Тӯяг Ягрим павылн ма̄щтыр нэ̄квет Саран­па̄вылныл, Кульпасныл тув ёхталасыт, акван-ат­хатым ю̄нсхатсыт. Ма̄ньлат нэ̄т ос а̄гирищ­квет ю̄нсхатуӈкве ха­нищ­тахтасыт. Влада о̄с татем ка̄сащим ю̄нс­хаты, то̄нт тав ю̄нтуп ос туля ёт-тотыглан ут ю̄нтыс. Насати, пēс по­рат хум хо̄тпанув та­мле ут о̄с о̄щмыт. Куль­пас музейт Вынгилев Кирилл Петрович ю̄н­туп ёт-тотыглан утэ сус­сылтым о̄ньщаве. 
Влада - ханты а̄ги, тав Кульпас па̄вылт самын патыс, тот школа а̄стлас, о̄влэ̄т Тюмень ӯст кол­лед­жит экономистыг ханищ­тахтас, ос ётыл Санкт-Петербург ӯст  А.И.Герцен нампа уни­вер­ситет а̄стлас. А̄ги а̄канит, ва̄таӈ то̄рыт, ма̄ньщи суп ю̄нтуӈкве ха̄сы, тав сака ка̄ркам, нэ̄ хо̄тпа рӯпата пуссын ва̄руӈкве вēрми. 
Галина КОНДИНА
