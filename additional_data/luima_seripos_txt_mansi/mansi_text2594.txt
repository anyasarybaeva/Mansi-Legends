

	Округув янытыл 9-11 классыт ханищтахтын а̄гит-пыгыт 

	халт щар номтыӈ ня̄врамыт 

	Ханты-Мансийскан ёхталасыт. 

	Ань «право» предмет 

	щирыл атпан нупыл хӯрум ня̄врам касуӈкве ёхталас. 9 

	классыт халт Ханты-Мансийскат ханищтахтын ня̄врамыт щар номтыӈыг о̄лэ̄гыт. 10 

	классыт халт Радужный ӯсныл ёхталам а̄гит-пыгыт но̄х
	патсыт. Ос 11 классыт халт Нижневартовск ӯс а̄гит-пыгыт янытлавēсыт. Касум ня̄врамыт заданияныл ёмщакв ва̄рсаныл. 

	Тувыл щар номтыӈ ня̄врамыт пēриявēсыт. 

	«Экономика» предмет 

	щирыл нэ̄мхотьют но̄х ат патыс.

	«Литература» предмет ма̄гыс касуӈкве са̄тпан нупыл са̄т э̄лумхо̄лас ёхталас. 

	9 классыт халт Нижневартовсканыл, Когалымныл ос Урай 

	ӯсныл ёхталам ня̄врамыт но̄х-патсыт. 10 классыт халт 

	Нягань, Лангепас ос Сургут 

	ӯсныл хо̄тпат щар номтыӈыг 

	заданияныл ва̄рсаныл, ос 11 классыт ханищтахтын ня̄врамыт халт – Когалымныл, Нижневартовсканыл ос 

	Пыть-Ях ӯсныл.

	«История» предметыт 

	хо̄тпан нупыл хӯрум ня̄врамыт кассыт. Тот Мегион ос Лангепас ӯс ня̄врам но̄х
	патсыт. 

	Са̄тпан нупыл нила хо̄тпа 

	«Основы безопасности 

	жизнедеятельности» предмет ма̄гыс кассыт. Сургут ӯсныл 

	ёхталам пыг, Октябрьский районныл, Ханты-Мансийскат о̄лнэ хо̄тпаг заданият пуссын номтыӈыг хассаныл.

	«Биология» предмет ма̄гыс 

	онтырса̄т нупыл нёлолов 

	ня̄врам касуӈкве ёхталас. Тот Урай ос Сургут ӯс ня̄врамыт но̄х-патсыт. 

	Ты потыр ма̄ньщи ла̄тӈыг 

	Тамара Мерова хансыстэ.
