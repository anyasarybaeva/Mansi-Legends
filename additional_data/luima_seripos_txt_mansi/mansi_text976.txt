
Ювле хультум э̄тпост са̄ккон хаснэ ма̄хум акван-атхатыгласыт, та̄н заседанияныл о̄лыс. Ань та̄н сака мощща рӯпитасыт, акв щё̄стем сыс титхуйплов са̄ккон туп ловиньтасыт.О̄влэ̄т Думат рӯпитан ма̄хум янытлавēсыт. Округ янытыл МВД кӯщай  В. Романица Дума кӯщаит пуссын янытласанэ, тувыл окружной суд кӯщай о̄с аквта хо̄тпат янытлас. Туп таи ёмас о̄лыс, Ассамблея кӯщаюв Е. Айпин та̄н халанылт о̄с янытлан нэ̄пакыл майвес.

	Ань йильпи са̄кконыт ат пирмайтавēсыт, хосат хансым са̄кконыт то̄ва ла̄тӈаныл мо̄т щирыл хассаныл, тувыл та. Ма̄нь ня̄врамыт ӯрга-лан са̄ккон урыл потыртаманыл порат Еремей Айпин ла̄выс, тот соссаӈ ня̄врамыт урыл 
Bad Credit Auto Loans Alberta Canada

	я̄нас вос хансаве. Во̄рт о̄лнэ ма̄хум та̄н ня̄враманыл ты ёмащакв ӯргалаӈкв э̄рēгыт. Та̄н а̄щаныл-ща̄няныл во̄рт о̄лэ̄гыт, рущ ла̄тӈыл потыртаӈкв торыӈыщ ат ха̄сэ̄гыт, ва̄им са̄кконыт о̄с ат ва̄ганыл. Татьяна Моховикова «уполномоченный по правам ребенка» тамле яныг нам о̄ньщи, ня̄врамыт ӯргалым рӯпиты, тав ювле ла̄выс, соссаӈ ня̄врамыт ма̄гыс та̄н са̄ккон мощ мо̄т щирыл тах хансыяныл.

	Мо̄т ва̄рмаль урыл депутат ма̄хум халанылт мощ воритотсыт. Ты са̄ккон вина тыналан урыл хансым о̄лы. Ань э̄типа̄лаг нёлолов щё̄с юи-па̄лт вина ла̄пкат ат тыналаве. Ос яныг ӯсытт са̄в ма̄нь ла̄пка о̄лы, тот кос хунь айнэ ут ёвтуӈкв ро̄ви. Та̄н нэ̄мхотьютн ат уральтавет. Ня̄врамыт хохса, сур пуссын ёвтуӈкв тот вēрмēгыт. 

	Ань мирн пēриим ма̄хум ты ва̄рмаль осн-паттысаныл ос тамле ла̄тыӈ са̄кконын хассыт – ма̄нь ла̄пкат вина тыналаӈкв ат ро̄ви, кос а̄лпыл, кос э̄типа̄лаг. Ты урыл пресс-конференцият потыртаманыл порат, Еремей Айпин тамле пēс ва̄рмаль номылматас, советский власть порат я̄ӈк вина сака лю̄льсаӈ лап-пантым о̄лыс, пулпе тамле ма̄ньрищ. Сулья пӯнсаве те, лап-пантуӈкв воссыг ат вēрмаве. Таима̄гыс хум хо̄тпат тох ла̄выгласыт, та̄н э̄лаль аюӈкв ат 

	кос тахсыт, ос хоталь 

	ва̄рхатэ̄гыт, сулья пӯс
	саныл, янытэ̄т аюӈкв

	э̄ри. Па̄лыг те о̄лы, ё̄ре-та мины, таима̄гыс ты 

	пуссын айсаныл.

	То̄ва ма̄нь па̄влытт о̄лнэ ханты мир кӯщаитн ла̄выглэ̄гыт, та̄н палтаныл айнэ ут щар ул вос тыналаве. Тох о̄с ва̄руӈкв ат ро̄ви. То̄ват сака аēгыт, мо̄таныт 

	мощ юв ӯрхатэ̄гыт, та̄нанылн манрыг лю̄ль ва̄руӈкв.

	Тамле ты йильпи ла̄тыӈ са̄кконанувн 

	хасвес. Мо̄тыт э̄тпос та̄н о̄с тах атхатэ̄гыт, ос матыр э̄рнэ тэ̄лат тах пирмайтэ̄гыт.

	Валентина 

	Васильева

	 
 