

	Надежда – вēритан нам,

	Надежда – ӯрхатнэ нам,

	Надежда – нё̄тнэ рущ нам.

	Ам, увщин, ос каӈкын наӈын    

	йийквег ла̄виламēн,

	Йигрищн наӈын увщиквег   

	ла̄витэ, 

	А̄гин ос пыгын наӈын омаквег 

	ла̄витэ̄н,

	Ос сым тарс пыг а̄гитен наӈ  

	щащēкваг ла̄вавен.

	Тыхо̄тал наӈын ма̄н улылылӯв,

	Нам хоталынт наӈын ма̄н  

	янытлылӯв,

	Ща̄нь-а̄щин хӯлтым  лё̄ӈхын   

	вос  па̄хвыӈ,

	Ща̄нь-а̄щин ла̄вим лё̄ӈхын вос 

	састум,

	Вос хо̄талыӈ  лё̄ӈхын акваг 

	поступтаве,

	Вос ща̄гтыл, вос со̄тыл акваг  

	мӯйлуптавен.

	Наӈын, Надежда, ма̄н 

	янытлылӯв,

	Э̄руптым, ла̄тӈытыл ла̄вителӯв:

	«Э̄ргытыл э̄ргим наӈ 

	нёвитавēсын,

	Ӯлылым ща̄гтыӈыщ 

	янмалтавēсын,

	Ма̄нь котиль а̄гииг омавн 

	ла̄ввēсын,

	Сэ̄ръёрыг о̄луӈкве 

	ханищтавēсын.

	Я̄тил Надежда – Ма̄нь котиль 

	а̄ги,

	Пыгын яныгмас, яныгмас а̄гин,

	Колта̄глын ёт пуста̄гыл на̄н 

	о̄лэ̄н,

	Ма̄ньщи мир ла̄внэ щирыл:  пус 

	ка̄т, пус ла̄гыл!

	То̄румн вос ӯргалавен,

	О̄тырн вос ӯргалавен! 

	Светлана 

	Динисламова

	 
