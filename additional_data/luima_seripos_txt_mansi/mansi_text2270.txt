

	Ты хурит Ха̄льӯс район Восыӈтӯр па̄вылт о̄лнэ рущ э̄ква Зоя Семёновна Непомнящих лю̄ляхо̄лы. Тав ма̄ньполь э̄тпос 10 хо̄талэ̄т 1928 та̄лт самын патыс. Та̄н колта̄гланыл 1936-1937 та̄лыт порат Свердловский область Верхотурье ӯсныл ма̄н ма̄в нупыл кēтвес, то̄нт Зоя Семёновна нёлолов та̄лэ ущ то̄влыс. На̄н ань э̄лаль тав потре ловиньтэлы̄н.

	– А̄тям член Совета о̄лыс, тыт порслувес. Ма̄н нила ня̄врам омав ёт хультсӯв. Омав наме Аксинья о̄лыс. Увщиягум Анна ос Нина, а̄пщим Павел. О̄влэ̄т Чуанели па̄вылт о̄лсӯв, ётыл Вотырнель па̄вылн ва̄нтлысӯв. Восыӈтӯр па̄выл мус школан ла̄глыл яланта-сӯв. Улас ос пасан мощща о̄лыс, лю̄лим ханищтахтасӯв. Хотьют мощ ӯнлыс, тувыл ос тав лю̄ли, тох пēнтха-тым хотмус та ханищ-тахтасӯв. Ам совхозт рӯпи-тасум. Мис поссӯв, пум ва̄рсӯв. Хо̄т ня̄врам о̄ньщигласум, Валям ос  Наташам тыт о̄лэ̄г. Апыгрищит, апыг апыгрищит са̄в о̄нь-щēгум.Зоя Семёновнан ма̄н са̄в ёмас ла̄тыӈ ла̄вēв. Пуста̄гыл вос о̄лы, ня̄враманэ̄н, апыгри-щанэ̄н вос нё̄таве. Пус ка̄т, пус ла̄гыл!

	Светлана Хозумова
