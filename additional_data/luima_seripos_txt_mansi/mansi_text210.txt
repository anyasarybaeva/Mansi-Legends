
Са̄ккон пирмайтан хо̄тпанув туи ӯщлахтуӈкве миннэ̄ныл э̄лы-па̄лт лӯпта э̄тпос оигпан порат са̄пранин акван-атхатыгласыт. Тот та̄н ва̄т нупыл нила са̄ккон урыл потырта­сыт ос та̄наныл пирмайтасыт.
Та хо̄тал, лӯпта э̄тпос ва̄т нупыл са̄тыт щис­лат, Е.Д. Айпин 65 та̄лэ т о̄ в л ы с . З а сед а н и е о̄вылтахтам порат таве янытлаӈкве Г.Ф. Бух­тин, губернатор ва̄ӈын хум, ёхталас. Геннадий Федорович губернаторн тēтым ла̄тӈыт ловиньтас ос такви о̄с ёмас, сымыӈ ла̄тӈыт ла̄выс, хорамыӈ лӯптал мӯйлуптастэ.
В а̄ т н у п ы л н и л а са̄ккон халт ма̄н соссаӈ ма̄хманув ма̄гсыл хан­сым са̄кконыг «О разви­тии северного оленевод­ства» ос ма̄ньщи, ханты ла̄тӈыл та̄ратан газе­таг, передачат урыл тот потыр о̄лыс. Округувт са̄лыт янмалтым тит предприятияг рӯпитэ̄г, тот пуссын аквъёт 18 445 са̄лы о̄ньщаве. «Осет­ные», «Юильские олене­воды», «Ильгиборская», «Вар», «Ай-тупос» общи­нат 796 са̄лы янмалтэ̄гыт. Белоярский районт ва̄т нупыл акв фермерский хозяйство о̄лы, тот 3 206 са̄лы о̄ньщаве. Ты коны­пал ма̄хум та̄нти са̄лы о̄с о̄ньщēгыт, та̄н 14 571 са̄лы янмалтэ̄гыт. Югра янытыл пуссын са̄лыт аквъёт те ловиньтаӈкве – 37 018 са̄лы ма̄н окру­гувт ха̄йтыгты. Та̄н ак­ваг уральтым о̄ньщавет. Са̄всыр тэ̄рпиӈ уко­лыл ва̄рыглавет. Са̄лы нё̄выль тыналан э̄лып а̄ л т, л ē к к а р ы т ы н ё м щ а к в у р а л ьт а в е . 2012 та̄лт 248,5 тон­на нё̄выль тыналавес. Са̄р та̄лныл 4,9 процен­тын са̄внув о̄лыс. Тох о̄лы, тыт ӯйхул нё̄влянув ат то̄вылхатэ̄гыт, мо̄т ма̄ныл о̄с тотаве.
Округувт тит газе­таг ханты ос ма̄ньщи ла̄тӈыл хансавēг. Ты ко­ныпал тӯя па̄сыл сайтыг ла̄внэ ищхӣпыӈ ма̄т га­зетаг тув о̄с ва̄равēг. Тот www.khanty-yasang.ru ля̄ххалыт рущ, ма̄ньщи ос ханты ла̄тӈыл хансым о̄лэ̄гыт.
Т.С. Гоголева ла̄выс: «Югория» телекомпа­ния округ бюджетныл та̄л сыс 180 миллион солко̄вил та̄стувес. Те­левизор хосыт ханты ла̄тӈыл та̄л сыс са̄т щё̄с ля̄ххалыт суссылтавет ос ма̄ньщи ла̄тӈыл та̄л сыс туп 90 минута. Тот ма̄ньщи ла̄тӈыл потыр­тан акв хо̄тпа рӯпиты. Ам губернаторувн ты урыл пищма хансыгла­сум, ювле ла̄тыӈ тēтсыт, са̄внув щё̄с уртуӈкве та̄н ат вēрмēгыт. Ты урыл ам кӯщаит ёт иӈ э̄лаль рӯпитаӈкве патэ̄гум. Тох сунсуӈкве те, Ма­рий Эл ма̄т тот ка̄сыӈ хо̄тал титхуйплов щё̄с ща̄нь ла̄тӈыл передачат ва̄равет. Ма̄н ма̄вт та̄л сыс ты са̄витын ат ёхты».
