

	Туристыг яласан ма̄хум ма̄гсыл Ханты-Мансийск ӯст ка̄сыӈ та̄л «Югратур 2015» нампа ва̄рмаль о̄лыглы. Рущ ла̄тӈыл «XIV специализированная туристическая выставка-ярмарка» ла̄ваве.

	Ка̄сыӈēмт аквты по
	рат ма̄н ӯсувн ма̄хум та̄нти ва̄рум ос щё̄питам тэ̄нутаныл, та̄нти ка̄тыл ма̄щтырлам пормасаныл тыналаӈкв тотыяныл. 

	Ты та̄л рӯпатаныл 

	тит хо̄тал минас. 

	Туристыт ёт рӯпитан ма̄хум акван-хо̄нтха-тыглан ва̄рмаляныл щар о̄выл щёс «мирхал» яныг намыл пиным о̄лыс. Мо̄лты та̄л округув Болгария, Чехия ос Словакия хо̄н ма̄т 

	ёт акван-нё̄тхатым 

	э̄лаль рӯпитаӈкв потыртахтас. Ты порат ос Китай ёт нё̄тхатым 

	э̄рнэ нэ̄паканылт хасха
	тасыт. Ты тэ̄лат пуссын округув онтырса̄т нупыл ат та̄лэ то̄влын кастыл ва̄рыглавēсыт.  

	Ханты-Мансийск ӯст о̄лнэ ма̄хум ты тыналахтын ва̄рмаль сака ӯрияныл. Тыналан утыт нё̄тнэ̄г, хорамыӈыг щё̄питым о̄лэ̄гыт. Тот 

	тынаныл ла̄пка тын 

	щирыл ат о̄лэ̄гыт. Тэ̄нутыт атыӈнувēг о̄лэ̄гыт ос мощ тын-та̄лнувēг тыналавет. Тот ёмщакв ёвтхатуӈкв ро̄ви. Са̄всыр щирыл щё̄питым нё̄влит (ты  

	пӯрщ, мис, янгӯй, юн янмалтан со̄выр, щищкурек ос са̄лы нё̄выль) о̄с тыналавēсыт. Атыӈ нё̄выль ӯсыӈ ма̄хмытын та̄ра ёвтвес. Ты тит 

	хо̄тал сыс ӯс ос ляпа па̄вылт о̄лнэ мир матыр ёвтнэ ма̄гсыл тув 

	акваг ялантасыт. Ты 

	порат ам о̄выл щёс тэ̄нутыг щё̄питым са̄лыӈ тēлп тот ка̄са-ласлум, тав о̄с тыналавес. Якутия ма̄ныл тыг тотыглавес. Тēлп 

	тыналан нэ̄ ла̄выс:

	«Тыналан ма̄гсыл атнэ 

	са̄лы тēлп лēккары-тын аквписыг уральтаве. Ты коныпал 

	нё̄влиг ва̄рнэ са̄лыянув а̄гмыл ул вос ēмтэ̄гыт, та̄наныл та̄л сыс тит щёс тэ̄рпиӈ уколыл тӯщтыянӯв. Ма̄н ётув рӯпитан ма̄хум нэ̄мхотьют лю̄ль ла̄тыӈ ат ла̄вēгыт».

	Тэ̄нут коныпал тот нёхыс, во̄нтыр, норка, лэ̄пык ос охсар, во̄руй совыт тыналавēсыт. Ка̄тыл ма̄щтырлан ма̄-хум та̄нти ва̄рум пормасаныл тот о̄с о̄лсыт. Касаит, са̄грапыт, янгӯй ос са̄лы а̄ньтныл 

	яктым хорамыт ос 

	ха̄ль са̄с тармыл 

	по̄слым хурит тына-лавēсыт. 

	Кон «Югра-Экспо» 

	кол э̄лы-па̄лт тит 

	ё̄рнкол тӯщтыглавесы̄г. Ё̄рнколы̄г тӣврыт ка̄-сащан ма̄хум о̄лн 

	ойтым хӯл ос са̄лы 

	нё̄влиӈ исмит тэ̄ӈкв вēрмысыт. Туристыг 

	ёхталан ма̄хум тот 

	маттем та по̄слахта
	сыт, ляпат тēрим 

	са̄лыӈ сун лю̄лис. 

	 

	 

	Александр 

	ВЬЮТКИН
