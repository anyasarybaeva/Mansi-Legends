

	Удмуртия ма̄н Ижевск ӯсын ялмум порат удмурт ма̄хум йис та̄гыл о̄лнэ ма̄наныл хосыт экскурсия суссылтым тотыглавесӯв. Акв тамле Дебёсы па̄выл похан Байгурезь нампа сып пуӈкын ялсӯв.


		Дебёсы – пēс па̄выл. Тот са̄т со̄тыра ляпатем э̄лумхо̄лас о̄лы. Рӯщит, хатанит, сараныт ос удмурт ма̄хум халанылт юрты-ӈыщ, акван-нё̄тхатым о̄лэ̄гыт. Тит са̄т арыгтем колта̄гыл ӯйхул янмалтэ̄гыт. Байгурезь сыпа
		ныл Дебёс па̄выл хал палытэ̄н хӯрум вēрста. Яныг я̄лпыӈ хо̄талыт янытланэ̄ныл порат, па̄выл мире Байгурезь сыпаныл по̄хат Чепца я̄ ва̄тат Куиньсэрго нампа ма̄т атхатыглэ̄гыт. Тот ты пуссын ма̄к пӯмаща
		ныл о̄лыглэ̄гыт. 

		Байгурезь сыпаныл пēс тагыл я̄лпыӈыг ло̄виньтаве. Рӯщ ла̄тӈыл тав тит щирыл ӯлыла-ве. Та па̄вылт о̄лнэ ма̄хум таве «Супнēлмта̄л нё̄рыг» ла̄вияныл. Мо̄т ма̄ныл ёхталан ма̄хум ма̄гсыл тав «Щёлыӈ нё̄рыг» хӯлтаве. Пēс порат та̄л сыс щар хоса хо̄тал о̄лнэ порат супнēлм
		та̄л хо̄тпан сып пуӈкын сома лю̄льнэ а̄врахе щирыл но̄х во̄ратаӈкв э̄рыс. Та коныпалт тав ка̄тэ̄т та̄глыӈ ща̄рка но̄х-тотвес. Но̄х ёхтын ма̄т ща̄ркатэ юв аяламе юи-па̄лт супнēлмта̄л 

		хо̄тпа суй потре ёхталас. 

		Хумус тот о̄лнэ яныгпа̄лаг ма̄
		хум ла̄вēгыт: «Хунь супнēлм
		та̄л ма̄хум потыртаӈкв о̄вылта-лыгласыт.  Со̄ль, тамле о̄лы
		глатта̄л нак о̄лыглас». 

		Тот ань ос акв тамле пӯмащ 

		мӯй ма̄хум ма̄гсыл ва̄рыглаве. Ма̄н ос сып ēр щирыл но̄х-во̄ратасӯв. 

		Александр ВЬЮТКИН

		 

 
