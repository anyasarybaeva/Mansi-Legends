

	Ма̄н ма̄вт кӯщаиг о̄лнэ нэ̄ Наталья Комарова Нягань ӯс мир ёт хо̄тах щё̄с палыт потрамас. Тувыл ты юи-па̄лт па̄выл кӯщаит акван-атыгласанэ ос та̄н ётаныл потыртас.

	Ӯс ма̄хум тав нуплэ ань маныр ла̄всасыт, матыр та̄рвит ва̄рмаль о̄ньщēгыт ман а̄ти, пуссын ты урыл тав ла̄тыӈ ла̄выс. Ань ма̄хум кӯщаянылн хумус нё̄тавет, та̄ра
	патыс. Ка̄сыӈ кӯщаин тэ̄латэ хӯлтыстэ, ёмащакв вос рӯпиты, ма̄хманэ̄н мӯсхал щирыл вос нё̄ты. 

	Щар ма̄к та̄рвитыӈ тэ̄ла таи, ань тот са̄в хо̄тпа пēс колытт о̄лэ̄гыт. Документыт щирыл, 2013-2015 та̄лыт сыс ма̄хум 229 са̄вит пēс колытныл йильпи колн 

	вос ва̄нтлэ̄гыт. Тот прописка щирыл 712 хо̄тпа о̄лэ̄гыт. 2013-2014 та̄лыг сыс ма̄хум туп 31 

	колытныл мо̄т колн ва̄нтлысыт. Ты тэ̄ла ма̄гыс ӯс нупыл 476 миллион солко̄ви кēтвес, 

	ань 198 квартират 

	хӯрум йильпи колытт вос ёвтавет.

	Наталья Комарова ла̄выс: «Ма̄хум коланылн ва̄нтлынэ̄ныл юи-па̄лт э̄рнэ нэ̄паканыл мӯсхал щирыл вос ва̄равет, хансавет. Хо̄тпа тав квартиратэ те, тав нуплэ вос хансаве». 

	Каснэ ва̄рмаль урыл о̄с са̄в потыр о̄лыс. 

	Округ кӯщай нэ̄ ӯс кӯ
	щаит нупыл кантлым потыртас: «Нягань ӯст каснэ ва̄рмаль щар нэ̄матарыг ат хо̄йхаты. Каснэ колыт ма̄гыс олн на̄н сака мощща та̄стэгы̄н. Округув янытыл мо̄т ӯсытыт каснэ колыт ма̄гыс кӯщаит са̄в олн щё̄пита̄лэ̄гыт, са̄всыр колыт ӯнттэ̄-гыт. Таима̄гыс тот 

	ма̄хум ва̄тихал ка-сыгла̄лэ̄гыт. На̄н ӯс ма̄хманыл каснэ нупыл тэ̄ланыл сака а̄тим. Яныг каснэ колыт коныпал о̄лнэ колыт по̄хат каснэ ма̄гыс ма̄нь ма̄т вос ва̄равет, ня̄врамыт кон коланыл ляпат ёнгынувыт, каснувыт. Школатыт о̄с 

	каснэ ма̄гыс я̄нас 

	колнакыт вос ва̄равет».

	Округув янытыл 

	школатыт 37 каснэ колнак о̄лы, ань тыгыл э̄лаль 16 тамле колнак о̄с рӯпитаӈкве паты. 
