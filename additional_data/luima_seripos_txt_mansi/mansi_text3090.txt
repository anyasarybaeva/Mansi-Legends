
Ма̄н ань сельхозперепись ва̄рмалит иӈ та̄рапаттыянӯв ос на̄нан ля̄ххалыт хансэ̄в тах. Мо̄лал Октябрьский район Лӯи Ня̄рихумит па̄вылн ялмум порат Валентина Фёдоровна Тарханова ёт потыртасум. Тав па̄выл мирхал колт рӯпиты ос тот о̄лнэ ма̄хум о̄лтуланыл урыл китыглаӈкве ялыс. Маныр тав осн-паттыс, ма̄навн потыртас:

	– Ам Лӯи Ня̄рихумит па̄вылт 183 о̄лнэ ко-лытын щалтсасум ос Алы Ня̄рихумит па̄вылн ялсум. Тот ма̄н мирко-лув палт 17 колыт хан-сым о̄лэ̄гыт. Ань па̄влыг янытыл китса̄т са̄вит щēмьят о̄щнэ о̄лтуланыл уральтасанум ос нэ̄пакн хассанум. 

	Ма̄н палтув 272 сос-саӈ э̄лумхо̄лас о̄лы, та̄н халанылт 211 ма̄ньщи хо̄тпа, 58 – хантыт ос хӯрум ё̄рныт. Лӯи Ня̄рихумит па̄вылт туп акв крестьянское (фермерское) хозяйст-во о̄лы, тот Кривых щēмья пуӈктоты. Та̄н пӯрщит, щищкурēкат о̄ньщēгыт, мисыт ос ха̄рмисыт янмалтэ̄гыт. 

	Ань мо̄рсыӈ хо̄тпа юн матыр ва̄руӈкве ка̄сащи. Па̄вылт ань хо̄тхуйплов щēмьят туп та̄нки ӯй-хул янмалтэ̄гыт. Ам ань лов мис нэ̄пакн хассум, аквхуйплов ха̄рмис, хо̄т ма̄ньмис а̄гирищ, налыман пӯрщит. Хӯ-рум щēмьят ка̄тыл о̄щнэ со̄выр хурип ӯит (кроликыт) янмалтэ̄гыт.

	Соссаӈ ма̄хум халт ань щар нэ̄мхотьют мис, лув ат о̄ньщи. Кит-хӯрум ювле хультум та̄лыт хотьютаныл то̄рум ма̄-гыс субсидия-олн ви-нэ нэ̄пак хасылта̄лум. То̄нт налыман со̄тыра солко̄вил майлувēсыт ос мис ёвтыгласыт. Тувыл ёмас пум ва̄рнэ ма̄ а̄тим, мо̄т ма̄ныл ёвтуӈкве олн о̄с э̄ри. Тэ̄лат ёл та по̄илттавēсыт. 

	Па̄влыӈ ма̄хум та̄н-ки коланыл по̄хат картёпка ос мо̄т тэ̄нэ утыт мощ янмалтэ̄гыт. Тувыл ос школа та̄нки са̄вит тэ̄нэ ма̄гыс картёпка ӯнтталэ̄гыт, воссыг мо̄т яныг тэ̄пкан а̄тим. 

	 

	Тамара Мерова
