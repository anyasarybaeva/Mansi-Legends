
Рēтыӈ ю̄свой э̄тпос 20 хо̄талэ̄т Ханты-Мансийск ӯст о̄лнэ «Торум Ма» музейт «ēӈта пасан» хо̄нтхатыглап ва̄рыглавес. Тув Служба государственной охраны объектов культурного наследия Югры нампа организацият рӯпитан ма̄хум ёхталасыт, кӯщаяныл Андрей Николаевич Кондрашёв.Округувт ань са̄в ялпыӈ ма̄ о̄лы, пӯмыщ колыт манос йис та̄гыл о̄лнэ са̄всыр памятникыт. Та̄н ань ты организациян та̄ра-паттым о̄ньщавет, пуссын нэ̄пакын хасвēсыт. Тот рӯпитан ма̄хум ла̄в-нэ̄ныл щирыл, тамле колыт мори лоӈхитаӈкве ат ро̄ви, ялпыӈ ма̄т нас тох ё̄мыгтаӈкве ат ро̄ви, тот мори-капыртаӈкве ат тайи. 

	Ты организация ка̄сыӈ та̄л тамле ма̄т ос пēс колыт та̄ра-патты. Ань ты «ēӈта пасан» ва̄тат кӯщай хумияныл Андрей Николаевич ла̄выс: «Ты та̄л ма̄н хӯрум ма̄ ялпыӈыг хансуӈкве таӈхиянӯв – ты Белоярский районт о̄лнэ Нумто нампа тӯр, Кондинский районт Половинка па̄выл ляпат о̄лнэ карс сып ос Ханты-Мансийский районт о̄лнэ Согом па̄выл. 

	Светлана ХОЗУМОВА 

	 

	Ты хурит Ха̄льӯс район Сӯкыръя па̄вылт ӯнлын пупкол по̄слым о̄лы. Нэ̄пакт хансым о̄лы, ань11 нот порат ма̄хум тув хо̄нтлуӈкве ёхталамыт, ты кол та па̄сыл ты ла̄вылтаве. Са̄в щёс йильпииг ӯнтталавес, 1905 та̄лт о̄с йильпииг ты щё̄пита̄лыма. 

	 
