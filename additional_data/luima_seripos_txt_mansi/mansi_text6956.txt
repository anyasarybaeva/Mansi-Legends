
Мо̄лалнув ма̄н акв ёмас а̄гирищкве урыл ва̄ӈкве патсӯв, тав Ха̄ль­ӯс район Ня̄хщамво̄ль па̄вылт о̄лы, наме Миро­слава Мальчикова. Тав коныпа̄лэ щēмьят Инесса ос Эвелина увщияге яныг­мēг. Ань Наталья Ткачук а̄ӈква̄гитэ ла̄выс, Мира мощēртын са̄т та̄лэ то̄влы ос таквсы о̄выл классын ханищ­тахтуӈкве мины. 
Туи пора сыс ня̄вра­маквет ёмщакв вос ӯщлах­тынувыт, ань хоть­ют­ыт ща̄нь-а̄щанылн ща̄­рыщ ва̄тан ӯщлахтуӈ­кве тотыглавет, мо̄таныт лагерьн кēтыглавет, ос то̄ват рӯтаныл ёт юн матыр-а̄ти ва̄рēгыт, аквъёт щакв­щēгыт.

Мира ка̄ркам а̄гирищ­квег яныгми, тавēн са̄в­сыр тэ̄лат пуссын пӯмщиг о̄лэ̄гыт. Яков Пеликов сасге кит ха̄рмисыг ос кит поснэ мисыг о̄ньщи. Мира сасге ёт мисколн ха̄йты ос сунсы, хумус тав ӯйхуланэ тыттыянэ, мисколэ хот-щё̄питы. Тувыл такви та̄наныл тыт­туӈкве о̄с вораты. Тӯяг мисэ ма̄нь пыкрищ ӯнт­тыс, Мира таве «Сахар­ок» намыл нам­тыстэ.
Ос ань Мира мис по­суӈкве ханищтахты, ты тэ̄ла мāгыс а̄гирищ сака ща̄гтым о̄лы. Мощēртын та̄н щищкурек выгыт, ты тав ань сака ӯритэ, китыглахты.

Тэ̄лы Тӯрва̄т па̄­вылт Ӯй йӣквим порат Мира оматэ̄н тув тотыглавес. Тот а̄гирищкве о̄влэ̄т э̄ргыт хӯнт­лыс, йӣквыт пуссын пӯм­щалахтым сус­санэ. Нэ̄т йӣкв­нэ̄­ныл порат та̄н ётаныл лю̄люмтас ос нё̄тнэ̄г йӣк­вуӈ­кве патыс. 
Ань ты ялпыӈ хо̄тал тав номтэ̄т акваг хульты. А̄ги­рищкве школан миннэ э̄лы-па̄лт ёмщакв вос ӯщ­лахты, са̄в ё̄р аты, рӯтанэ̄н са̄в ща̄гт, щунь вос тоты. 
Тамара Мерова 
 
