

	Ма̄нь таквс э̄тпос юи-о̄выл хо̄таланэ̄т Ханты-Мансийск ӯст финно-угорский мир мӯйлуманыл порат 

	«Родовое гнёздышко: вернуться к своим истокам» выставка суссылтавес. 

	Соссаӈ ма̄хум пēс хурияныл янгыгнувēг ва̄рвēсыт, «Культура» колт па̄рт хурип кēрыӈ ут тармыл 

	но̄х-тагтала̄лвēсыт. Ма̄ньщи нэ̄ Алла 

	Иштимирова-Посохова та урыл потыртас, ань 

	ты хурит та̄н хумус ка̄тын-паттысаныл. 

	Насати, ты выставка урыл ва̄м ма̄ньщи ос ханты хо̄тпат юн о̄щнэ пēс хурияныл тув тотманыл. 

	«Лӯима̄ сэ̄рипос» 

	газетат рӯпитан 

	хумиюв Александр Васильевич Вьюткин тув атах хури 

	майлас. Акв хурит яныг о̄патэ 

	Василий Кузьмич 

	Вьюткин ма̄ньщи ма̄хманэ ёт Сӯкыръя па̄вылт по̄слым 

	о̄лы, котильт тав лю̄ли. Ты хури 1933 

	та̄лт ва̄рима, яныг 

	о̄патэ то̄нт 33 та̄лэ 

	то̄влыс. Та̄н хала-нылт са̄выӈпа̄лэ 1937-1938 та̄лыг 

	порат наска̄ссыг порслувēсыт. 

	Суссылтапын ёхталам ма̄хум хурияныл урыл акв-кит ла̄тыӈ ла̄всыт. Тувыл ка̄сыӈ хо̄тпа янытлан нэ̄
	пакыл майвес, мӯй-лупсал мӯйлуптавес. 

	 

	 

	Светлана 

	Ромбандеева 
