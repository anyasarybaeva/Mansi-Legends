

	Александр Тиртока  округувт МЧС яныг кӯщай хумыг олы. Яныг вит ёхты ман а̄ти ос туи во̄рыӈ ма̄ на̄йн тэ̄ве ман а̄ти, тав ёмащакв ва̄гтэ.Александр Александрович ла̄вме щирыл,  округувт Нижневартовский, Нефтеюганский, Кондинский, Октябрьский, Белоярский, Ханты-Мансийский ос Ха̄льӯс районытт 26 па̄влытт яныг вит ва̄руӈкве вēрми. Тот акв со̄тыра 894 кол витын а̄мараӈкве вēрмавет. Та колытт 9 со̄тыра 194 э̄лумхо̄лас о̄лы. Яныг вит ке ва̄ри, ты ма̄хум пуссын мо̄т ма̄н ва̄нтлуӈкве нё̄тавет. Ты кастыл округ янытыл о̄лнэ колыт щё̄питавēсыт, рущ ла̄тӈыл ла̄вавет – «пункты временного размещения». 

	Александр Александрович ла̄вме щирыл, ты та̄л яӈк на̄тнэ э̄тпос оигпанэ̄тэ ос лӯпта э̄тпос о̄вылтахтанэ̄тэ порат яныг вит ёхтуӈкве вēр-ми. Ань МЧСт рӯпитан 

	ма̄хум ты кастыл мӯс-халыг щё̄питахтасыт, округувт о̄лнэ ма̄хум ул вос пилэ̄гыт. 

	Кӯщай хум во̄р ӯрга-лан ва̄рмаль урыл таи потыртас.  Ты та̄л туи порат сака рēгыӈ паты, тыи ма̄гсыл округувт сака са̄в во̄р на̄ин тах тэ̄ве. Во̄р Белоярский 

	ос Ха̄льӯс районыгт янгыщ тот ты на̄ин ё̄саве.  Кондинский, Ханты-Мансийский ос Сургутский районытт тарыг яныгман во̄р но̄х-пēламлаӈкве вēрмаве. Ань МЧСыт 12 со̄тыра 500 на̄й ха̄рыг
	тан хо̄тпа рӯпиты. 

	Та̄н акв со̄тыра 300 са̄в-сыр техника о̄ньщēгыт, на̄й лап-харыгтаӈкве вēрмēгыт. На̄й са̄в лю̄ль 

	ул вос ва̄ри, МЧСт рӯпи-тан хо̄тпат округувт о̄лнэ мир ёт рӯпитаӈкве ань о̄вылтахтасыт. Ма̄хум потыртавет, во̄рн яла-санэ̄ныл а̄ращаныл ёмащакв лап вос харыгтыяныл ос хохса тот мори ул вос па̄хвтэ̄гыт.                       

	Людмила Тасманова  

	 
