

	Мощ мо̄лалнув Ханты-Мансийск ӯст «Югорский лыжный марафон» нампа касыл о̄лыс. Тав ань хӯрмиттыг ты ва̄рыглавес. Ёсал ха̄йтнэ хо̄тал э̄лы-пал хо̄талт касыл щё̄питан хо̄тпат ос ля̄ххал тотнэ ма̄хум халт пресс-конференция о̄лыс.


		Ма̄н ётув потыртан кастыл нила яныг кӯщай хо̄тпа ёхталас. Та̄н пуссын ёсал каснэ ма̄хумн ёмщаквēг 

		ва̄вет. Щар о̄влэ̄т ёсал ха̄йтнэ лё̄ӈханыл щё̄-питан урыл ос манса̄-вит ёсал ха̄йтуӈкве хо̄тпа ка̄сащас, ты урыл титыглавēсыт. 

		Россия янытыл ёсал каснэ ма̄хум халт вице-президентыг о̄лнэ хум Сергей Крянин тох ла̄выс: «Ты та̄л касыл хӯрмиттыг ты ва̄рилӯв. Ка̄сыӈ ēмт ёсал ха̄йтнэ мирув са̄вми. Ты та̄л тит со̄тыра ляпатем хо̄тпа ёсал ха̄йтуӈкв хасхатас. Та̄н халанылт щар ма̄нь ня̄врам та̄лэ ущты то̄влыс. Щар янгыг акв о̄йка о̄лы, тав 1929 та̄лт самын патыс. Ты тэ̄лы осыӈ тӯйт 

		патыглас, лё̄ӈханув ёмщаквег ва̄рвēсыт. Ты хосыт  каснэ лё̄ӈхув ёмщаквēг щир мус щё̄питым о̄лыс». 

		Та юи-па̄лт хо̄н 

		ма̄ныл о̄лнэ хум Ан
		жело Коррадини титыглавес. Тав ла̄выс: «Мо̄лхо̄тал то̄влыӈха̄-пыл тыг йинэм порат са̄в мо̄т хо̄н ма̄т мирн ёмщаквēг ва̄нэ ма̄хум ёт ва̄щинтахтасум. Ханты-Мансийск ӯс урыл та̄н пуссын ёмас ла̄тыӈ ла̄всыт. Лӯима̄т о̄лнэ ӯсын та̄нанылн сака мӯстыс. Ам тыг э̄ти турмант ёхтысум. То̄влыӈха̄пув ёл-иснэ порат на̄йиӈ 

		ӯсын нумыл ва̄слум. То̄нт на̄янэ халт торыӈ щирыл сунсыглаӈкв ат вēрмыслум. Ань на̄н ётын хо̄нтхатнэ ма̄гсыл тыг йинэм порат ам 

		номсахтасум, тамле 

		ёмас сыстам ӯс хотьютн ат мӯсты. Ам ань на̄н о̄лнэ ма̄н ёмас номтыл аквписыг номылматыглалуӈкв патылум». 

		Хо̄н ма̄ныл ёхталам мӯй хум юи-па̄лт ос «Ханты-Мансийск банк» тармыл кӯщай хум Дмитрий Мизгулин титыглавес. Тав потыртас: «Ма̄н ёмщаквēг щё̄питыхтасӯв. Маныр, хумус э̄ри, пуссын 

		э̄рнэ щирыл ва̄рим 

		о̄лы. Щар яныг ёсал хайтнэ ла̄кв палытэ атпан вēрыста, на̄н о̄с ха̄йтуӈкв номт те о̄ньщегы̄н, ул пилэ̄н, 

		ёса масэ̄н, ха̄йтэ̄н». 

		Мо̄т хо̄тал а̄лпыл 

		онтолов щё̄с порат «Югорская долина» нампа ма̄т састумыг щё̄питым, тӯйтэ ёл-ялыглам ма̄н ма̄хум атхатаӈкв патсыт. Ма̄к касыланыл аквхуйпо
		лов щё̄с порат о̄вылта-саныл. Касыланыл соссаӈ ма̄хум та̄н о̄вылтасаныл. Хум хо̄тпат во̄раян ёсал 

		акв вēрыста ха̄йтсыт. Сургутский районт 

		о̄лнэ ма̄ньлат хум 

		Виталий Русскин фи-ниш пусас мус щар са̄ртын ёхтыгпас. 

		Ханты ма̄хум ёсал ха̄йтнэ пӯмщаныл юи-па̄лт са̄всыр ма̄ныл ёхтум ма̄хум ущта ха̄йтылтахтасыт. О̄выл ха̄йтнэ лё̄ӈханыл ат вēрыста палытыг о̄лыс. Тот янге, ма̄не, хотьют ка̄сащи, пуссын ха̄йтуӈкв вēрмысыт. Тувыл ма̄хум атпан вēрыста та̄ра ха̄йтсыт. Та хо̄тал ма̄лтып, хо̄талыӈ хо̄талыг о̄лыс, ёсал ха̄йтнэ лё̄ӈх тӯйтэ ка̄миньтаг ēмтыс. Тамле лё̄ӈх ха̄йтуӈкв та̄рвитыӈыг о̄лыс. Таи ма̄гсыл лё̄ӈханыл хус вēрыстан ва̄тинувēг ва̄рвес. 

		Ва̄т вēрыста ха̄йты-маныл щирыл о̄йкат халт Тони Ливерс 

		са̄ртын финишн ёхтыс. Тав Швейцария 

		хо̄н ма̄ныл касуӈкв 

		тыг ёхталас. Тав юи-па̄лэ̄т Белоруссия хо̄н ма̄ныл ёхталам хум Алексей Иванов о̄лыс. 

		Хӯрмит ма̄ ма̄н 

		хумиюв Евгений Белов вистэ. 

		Нэ̄ хо̄тпат халт Белоруссияныл о̄лнэ нэ̄ Екатерина Рудакова вистэ. Мо̄лты тав о̄с тот но̄х-патыглас. Тав юи
		па̄лэ̄т Аурэли Дабюдик Франция хо̄н ма̄ныл о̄лнэ нэ̄, финишн ёх
		тыс. Тувыл Атонелла 

		Конфортолло, Италия 

		хо̄н ма̄ныл о̄лнэ нэ̄, 

		вистэ. 

		Касыл о̄лнэ порат иӈ са̄в мо̄т са̄всыр пӯмащ 

		тот суссылтавес. Пӯм-щаныл халт тит ёсаӈ 

		«Бураныл» каснэ ва̄р-маль ква̄лттапавес. 

		«Бурананыл» акв юи-палт но̄х-порыгма̄лым нуйхатсыт. Со̄ль, та хо̄тал тот сака пӯмащ хо̄талыг о̄лыс. Мо̄
		тантыг ты касыл аквты порат, акв тот ты тах ва̄раве. Ка̄сащан ма̄хум ёхталэ̄н, сунсэ̄н, касэ̄н. 

		 

		 

		Александр 

		ВЬЮТКИН

		 

 
