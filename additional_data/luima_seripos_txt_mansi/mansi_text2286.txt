

	Туи порат о̄йттур э̄тпост Ханты-Мансийск ӯс ляпат ма̄ньха̄пыл каснэ ва̄рмаль о̄лыс. Та хо̄талытт ма̄н округувн э̄лы хо̄н ма̄ныл са̄в хо̄тпа ёхталас. Та̄н халанылт Новая Зеландия ма̄ныл маори нэ̄ Дорин Беннет о̄лыс.

	Тав ма̄ньщи ос ханты ма̄хумн «Югра лылыеп» ассоциациян 

	потраман ма̄гыс во̄-выглавес. Ма̄н ма̄хма-нув таве сака ӯрсаныл, маттем та китыгласаныл. На̄н ань э̄лаль Дорин Беннет потре ловиньтэлы̄н. 

	– Ма̄н маори мирув Новая Зеландия ма̄т соссаӈыг о̄лы. Ма̄н мо̄йтанувт ос э̄рганувт на̄н Э̄ква пыгрищин хурип хум о̄с ӯлылаве, янытлаве. Ам ань тыт на̄н ляльтын сунсэ̄гум, на̄н ётын потыртэ̄гум, ос номсэ̄гум, пēс 

	йис та̄гыл ань ты 

	хо̄тал мус ма̄н о̄лнэ 

	щиранув щар акв-хурипат. На̄н о̄с я̄ ва̄тат о̄лэ̄гын, Витхон 

	пӯрлан хо̄тал ва̄-рыглэгын. Ма̄н, маори мир, о̄с аквтох – 

	ма̄-витув янытлэ̄в, 

	ялпыӈ хо̄талыт ва̄-рыглэ̄в, хӯл алыщлэ̄в. Маснут ма̄нти ка̄тыл ю̄нтэ̄в, матарыл хорамтыянув. 

	Ма̄н ма̄вт 4 миллион арыг хо̄тпа о̄лы, са̄всыр мирыт халт маори ма̄хум туп 12-13 % са̄вит. То̄ва ма̄хма-нув яныг ӯсытыт о̄лэ̄
	гыт, то̄ванув ос на̄н са̄лыӈ-колыӈ ма̄хма-нын хольт ё̄рнколт о̄лэ̄гыт.

	Ма̄н ща̄нь ла̄тӈув 

	школатыт ос университетыт ханищтаве. Образование тэ̄ла палт рӯпитан кӯщаянув ва̄ганыл, ма̄н та ма̄т соссаӈ мирыг о̄лэ̄в, таима̄гыс та̄н ма̄навн са̄в нё̄тмил ва̄рēгыт, 

	маори ла̄тӈув ма̄ньта̄-гыл ханищтаве. Ма̄н колта̄гланув э̄лнаӈ са̄в ня̄врамыӈыг о̄лсыт, акв колта̄гылт лов арыгтем ня̄врам самын паты. Ань туп кит-хӯрум о̄ньщēгыт. Ам онтоловиттыг самын патсум, амти ос ань кит ня̄врам о̄ньщēгум. 

	Мēн Америкат о̄лнэ хум Ларри Джеймс Машу Белое Перо (чероки нампа индейский племя вождь) ёт «Голос коренных народов» нампа ратива программа ва̄рсумēн. Тот ка̄сыӈ соссаӈ хо̄тпа такви 

	ща̄нь ла̄тӈēтыл по-тыртаӈкве вēрми. Мēн ма̄ янытыл о̄лнэ са̄всыр ма̄хум ёт (сыре-сыр 

	племят ёт) потырты-мēн, о̄лупсаныл урыл пӯмщалахтымēн. Ма̄-хум та̄нти культура
	ныл, ла̄тӈаныл, ма̄-витаныл ос матыр та̄рвитаныл урыл потыртэ̄гыт. Та̄н потраныл мēн ративан ва̄риянмēн, ма̄ янытыл суйтэ̄гыт. Матарыл нё̄туӈкв э̄ри те, нё̄тыянмēн. Ты программа Интернет хосыт кинсэлы̄н, тот ловиньтэ̄н, хӯнтлэ̄н. 

	Ма̄ньщи ос ханты ма̄хум Дорин Беннет 

	нэ̄н яныг пӯмащипа ла̄тыӈ ла̄всыт. Ты я̄тил сымыӈ нэ̄ такви На̄й-О̄тыранэ̄н вос ӯргалаве, пус ка̄т, пус ла̄гыл вос о̄лы!

	 

	Светлана 

	хозумова
