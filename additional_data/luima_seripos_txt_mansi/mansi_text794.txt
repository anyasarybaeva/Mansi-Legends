
Ля̄ххал тотнэ хо̄тпат пӯльницат рӯпитан кит кӯщаиг ёт хо̄нтхатыгласыт.  Тыи Ханты-Мансийск ӯст «Центр здоровья» нампа колт кӯщай Светлана Попова ос округ мир пусмалтан пӯльницат яныг лēккар Всеволод Кольцов. Ань ма̄хум манырсыр а̄гм о̄ньщēгыт, хо̄т, хумус пусмалтавет, ты о̄вылтыт тэ̄н потыртасы̄г.Светлана Александровна ла̄выс: «Ма̄н центрув туп хӯрум та̄л рӯпиты.

	Мо̄лты та̄л 3 со̄тыра 218 ма̄н палтув ёхталам хо̄тпаныл 2 со̄тыра 900 э̄лумхо̄лас ущ о̄вылтахтам а̄гм-мосаныл та̄ра-пат
	тысанӯв. Ты ма̄хум  а̄гманыл уральтат-та̄л воссыг ул вос 

	о̄ньщияныл, ма̄н та̄-наныл та̄ра пусмал-тахтуӈкве кēтыянӯв.  Пуста̄гыл о̄лнэ, ка̄тэ-ла̄глэ пус 344 хо̄тпат о̄лсыт. 

	2013 та̄л сыс тамле  хо̄тпа 5 процент са̄вит са̄внувēг ēмтсыт. Ты ма̄хмыт та̄нки а̄гманыл хосан ат тотыяныл, та̄ра пусмалтахтэ̄гыт ос мо̄тынтыг ёхтынэ̄ныл порат то̄ват а̄гм та̄л о̄лэ̄гыт. Центрувн ёхталам хо̄тпат ма̄н ка̄сыӈ та̄л уральтахтуӈкве во̄виянӯв».

	Ма̄ньлат хо̄тпат пуста̄гыл о̄лнэ̄ныл ма̄гыс  ты центрыт сака ӯравет. Ань тув 40 та̄ланыл то̄влын юи-па̄лт ма̄хум ёхталэ̄гыт, са̄выӈпа̄лэ нэ̄ хо̄тпат. Тувыл янгыщ 50 та̄лныл 59 та̄л мус са̄в хо̄тпат тот уральтахтыглэ̄гыт. Ма̄хум са̄всыр лēк-карытын сунсавет. Та̄н давление мēритэ̄гыт, тулё̄вылныл кēлп выгыт, самыт, ӯлщпуӈкыт ос сӯпасыт сунсэ̄гыт. Хо̄тпа вēскалаве, ос мо̄т ищхӣпыӈ утыл уральтаве. Та юи-па̄лт пуссын та̄ра-паттым ва̄рмалит ищхӣпыӈ утын хансавет. Ос  хо̄тпа ла̄ваве, маныр а̄гм хо̄нтвес манос тав пуста̄гыл о̄лы. 

	Са̄выӈпа̄лэ ма̄хум лю̄ль ос ат ро̄внэ тэ̄нут тэ̄гыт, тувыл тэ̄п хурганылт  ос ма̄йтанылт 

	а̄гм хо̄нтаве. То̄ват кēлпаныл лю̄ль, сӯпа-санылт са̄всыр а̄гм  о̄ньщēгыт. Кантыӈ ос 

	лю̄ль номтыл о̄лнэ хо̄тпат о̄с а̄гмыӈыг ēмтэ̄гыт. Хохса хартнэ хо̄тпат ёт лēккарыт о̄с я̄нас рӯпитаӈкве патсыт.

	А̄гмыӈ хо̄тпат пӯль-ницат лēккарытн э̄лаль пусмалтавет. Ань Всеволод Станиславович ты о̄вылтыт потыртас. Акв хо̄тал сыс пӯльницат 125 хо̄тпат ёт  са̄всыр лēккарыт рӯпитэ̄гыт. Ос тот 75 койка щё̄питым о̄лэ̄гыт. 2013 та̄л сыс 1 со̄тыра 740 э̄лумхо̄лас пусмалтавēсыт. Пӯльницат лувнакт 

	о̄лнэ а̄гмыт, сым а̄гм ос нервный система а̄гм о̄щнэ ма̄хум са̄в о̄лы. 15 со̄тыра хо̄тпа юн нас тэ̄рпил манос юил ёхталым са̄всыр процедурал ва̄рнэ утыл пусмал-тэ̄гыт. Та̄н халанылт са̄в нэ̄т о̄с о̄лэ̄гыт, хум хо̄тпат пусмалтахтуӈкве сака ат ка̄сащēгыт, а̄гманыл 

	урыл щар ат номсэ̄гыт.

	А̄ти сака хосат ня̄врамыт ма̄гыс я̄нас центр ва̄рвес.  Хо̄т э̄тпос сыс тот 480 ня̄врамыт пусмалтавēсыт. 47 самын 

	патум ня̄врамаквет та̄р
	витаныл мощщаг о̄лыс, 

	та̄н са̄всыр ищхӣпыӈ утыл уральтымат, ёмщакв янмалтавēсыт. 

	Ты яныг пӯльницат ма̄хум пуссын пус-малтаӈкве ат вēрмавет. Таима̄гыс Ханты-Мансийск ӯст мо̄т пӯльница ӯнттувес ос мощēртын лēккарыт тот рӯпи-таӈкве о̄вылтахтэ̄гыт. Округт йильпи пусмалтан накыг о̄с ва̄рвесы̄г. Акватэ рущ щирыл 

	«грязелечение»  намаим о̄лы, мо̄танэ «электрообезболивание». Тыт округувт ма̄хум пусмалтан ма̄гыс э̄рнэ па̄ӈк хо̄нтсыт ос са̄всыр ищхӣпыӈ утыл ма̄хум э̄лаль пусмалтавет. 

	 

	 

	Тамара 

	Мерова

	 
