

	Ма̄нь таквс э̄тпос 29-30 хо̄талагēт Ханты-Мансийск ӯст яныг сапра̄ни ва̄раве. Тув на̄йпос ва̄рнэ ма̄тт рӯпитан ма̄хум акван-атавет. Та̄н та̄нти ва̄рнэ рӯпатаныл урыл потыртаӈкв патэ̄гыт.

	Ты сапра̄ни ка̄сыӈ та̄л округ миркол 

	па̄лыл ва̄рыгла̄лаве. 

	Щар ма̄к ёмас спе-циалист-хо̄тпат тув атхатэ̄гыт. Та̄н та̄нти 

	халанылт ханищ-тахтуӈкв патэ̄гыт. Ты йист наска̄ссыг ма̄-во̄й, газ ос на̄йпос холтуӈкв щар ат ро̄ви. Ань са̄всыр йильпи лампочкат ва̄равет, мо̄т са̄всыр утыт – та̄н пуссын на̄й мощ юв-ӯрим холтыяныл. 

	ЖКХ ма̄тт рӯпитан хо̄тпат тув о̄с во̄вавет. Та̄н халанылт касыл хосат та̄гыл ва̄рыглаве, хотьютаныл на̄й ос рēг мощща холты. Ань но̄х-патум предприятият наманыл ты ла̄вавет. Са̄в та̄л ос ёмащакв рӯпитан хо̄тпат тот о̄с янытлаӈкв патавет. 

	Округ мирколныл тēтым ля̄ххал 

	ма̄ньщи ла̄тӈыл 

	В. хозумова 

	хансыстэ
