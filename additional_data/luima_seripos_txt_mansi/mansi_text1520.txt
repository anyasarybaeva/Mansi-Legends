
Наталья Комарова, губернаторув, Москва ӯсн сапра̄нин во̄выглавес. Та̄л сыс Юграт манаса̄вит йильпи кол ӯнттувес ос пēс колыт хумус ёмащакв щё̄питавет, та урыл тот 

	потыртас. 

	2017 та̄л сӯкыр э̄тпос о̄выл хо̄талэ мус округувт пēс колытт о̄лнэ 5 со̄тыра э̄лумхо̄лас йильпи колын тах ва̄нтлэ̄гыт. Ты 

	программа щирыл 184  пēс колыт о̄лнэ ма̄хум йильпи колыл 

	тах мивет. 2013 та̄лт ты 

	программа хосыт колыт ӯнттын ма̄гсыл акв миллиард солко̄ви та̄стыглавес. 2014 та̄лт ты 

	рӯпата ма̄гсыл акв миллиард атса̄т со̄тыра солко̄ви холтвес. Та та̄л сыс акв со̄тыра яныгса̄т 

	э̄лум-хо̄лас йильпи кол 

	ва̄нтласыт. 

	Ты программа хосыт пēс 

	колыт о̄лнэ щēмьят коланыл 

	ёмащакве о̄с щё̄питавет. Югорский фондыл ты тэ̄ла ма̄гсыл 

	ты та̄л 65 миллион солко̄ви та̄стувес, округ бюджет ос 115 миллион солко̄ви мис ос районный мирколыт 8 миллион солко̄ви холтсыт. 

	Ань округув янытыл 6 

	со̄тыра 728  пēс  кол щё̄питаӈкве э̄рēгыт. Та та̄л сыс 353 кол ольпыл сартвēсыт, йильпи 

	иснасыл, йильпи кола̄лал, йильпи колканыл ва̄рвēсыт. Ань 

	тамле рӯпата ва̄рнэ ма̄гсыл 

	округувт о̄лнэ щēмьят та̄нки о̄с олн ойтэ̄гыт. 

	 

	Округ губернатор пресс-службатэ кēтум ля̄ххал 

	ма̄ньщи ла̄тӈыл 

	Л. Алгадьева хансыстэ 

	 
