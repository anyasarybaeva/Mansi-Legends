

	Ка̄сыӈ та̄л соссаӈ ма̄хум общинат ос та̄нки ма̄гсыланыл рӯпитан хо̄тпат пил, ла̄хыс, па̄кв атнэ ма̄гсыл  грант-олныл мивет. Ха̄льӯс район Ня̄хщамво̄ль па̄вылт рӯпитан «Верховья Северной Сосьва»  нампа община 2013 та̄лт тамле олныл майлувес. Кӯщаиг тот Владимир Солодов о̄лы.

	Община хумус рӯ-питы, та урыл ам таве 

	китыгласлум, тав ювле тох ла̄выс: «Ам 

	нэ̄паканум хунь ва̄рса
	нум, номсысум, пил ва̄тым, ла̄хыс атым олн сэ̄луӈкве патэ̄в. Акв арыгкем та̄л акваг Ха̄льӯсн ос 

	Ханты-Мансийск ӯсн са̄всыр нэ̄пакыт акван-атым ялантасум. Тох тувле-тыгле яласым яныгса̄т со̄тыра са̄вит солко̄ви холтсум. Община нэ̄паканэ хунь ва̄рсанум, ты юи-па̄лт грант-олн ма̄гсыл заявка-нэ̄пак кēтсум.  То̄нт «На организацию и заготовку дикорастущей продукции» нампа номинацият но̄х-патсум ос акв миллион 700 со̄тыра солко̄вил майвēсум. Ты олныл 

	ам са̄всыр техника ёвтсум. Челябинск ӯст рӯпитан ма̄хум  ёт потыртахтасум, та̄н пиланув ёвтуӈкве ка̄саща-сыт. Ня̄хщамво̄ль па̄вылт о̄лнэ ат хо̄тпат общинат рӯпитаӈкве во̄всанум. О̄влэ̄т та̄н 

	пуссын ам ётум рӯ-питаӈкве ка̄сащасыт. Тувыл грант-олныл хунь майвēсум, та̄н кантлуӈкве патсыт, ла̄вēгыт, та̄н ётаныл олныл вос ӯртхатэ̄гум манос техника вос 

	мыгум. Ам такос потыртасум, ты утыт ам  община ма̄гсыл ё̄вт-санум, пуссын аквъёт рӯпитаӈкве ке патэ̄в, 

	са̄в пил ва̄тэ̄в, ла̄хыс, 

	пакв  атэ̄в, то̄нт олн сэ̄луӈкве патэ̄в. Ма̄хум та̄ра олныл ойтуӈкве 

	э̄ри, ам олн ат о̄ньщēгум, тыи ма̄гсыл тох рӯпитаӈкве  ат ка̄сащасыт. 

	Тӯрва̄тат о̄лнэ Самбиндалов щēмья ёт потыртасум, та̄н пил ва̄туӈкве ла̄вхатыгла-сыт, тувыл пиланыл 

	ань ты мус во̄рт яныгмēгыт. Амки пил ва̄туӈкве та минасум, тувыл амккем са̄в хунь ва̄тэ̄гум. 

	Ань туризм хосыт рӯпитан ма̄хум о̄с са̄в 

	олныл мивет. Тэ̄лы 

	порат мӯй ма̄хум Ма̄нь Пупыг Нё̄р нупыл тотыглаӈкве тахсум. Яныгпа̄вылт мӯй 

	ма̄хум ма̄гсыл кол ӯнттысум. Та кол ӯнттын ма̄гсыл 200 со̄-тыра солко̄ви холтсум, ань пувлын кол ос 

	са̄всыр па̄ртколыт ӯнттуӈкве э̄ри. Тыи ма̄гсыл  о̄с 200 со̄тыра арыгкем солко̄ви э̄рмыглы, ам таса̄вит олн воссыг ат о̄ньщē-гум. Ма̄нь Пупыг Нё̄
	рыт Коми республикат о̄лэ̄гыт, тув нас тох ялуӈкве ань о̄с ат ро̄ви. Ты нё̄рыт «Печоро-Илычский» заповедикыт о̄лэ̄гыт, туристыт туп ма̄ньполь э̄тпост тув ялантаӈкве вēрмēгыт. Тот рӯпитан ма̄хум акв хо̄тпаныл 

	500 солко̄ви выгыт, тав 

	э̄т тот хӯлуӈкве ке хульты, о̄с акв со̄тыра 

	солко̄ви ойты. Нё̄рн миннэ э̄лы-па̄лт 

	заявка-нэ̄пак заповедникыт рӯпитан ма̄хум палт кēтуӈкв э̄ри. 

	Ма̄н о̄лнэ ма̄в машинат яласан лё̄ӈх а̄тим, мӯй ма̄хум нё̄рыт 

	мус тотыглаӈкве ос са̄всыр ёмас машина 

	э̄ри. Тамле утыт 

	ёвтуӈкве олн о̄с ат 

	о̄ньщēгум, тыи ма̄гсыл грант-олн ма̄гсыл нэ̄паканум кēтыгласанум, тувыл олныл ат майвēсум.

	Общинам ма̄гсыл таса̄вит ё̄р пинсум, ам 

	ты рӯпата э̄лаль ва̄-руӈкве патылум. 

	А̄нумн ка̄ркам хо̄тпа хо̄нтуӈкве э̄ри, туп то̄нт э̄лаль мӯсхалыг рӯпитаӈкве патэ̄гум. 

	Миркол кӯщаит община рӯпитанэ̄тэ ма̄гсыл о̄с вос нё̄тну-выт.  Яныгпа̄вылт кол 

	ӯнттын ма̄тэ ма̄гсыл

	нэ̄пакыт хунь ва̄рса-нум, та̄н  ётаныл маткем та ля̄втсум, воритотсум. Та̄н а̄нумн кол 

	та па̄вылт ӯнттуӈкве ат та̄ртсаныл. Ос ты э̄лы-па̄лт та̄нки 

	ла̄всыт, а̄нумн нё̄
	туӈкве патэ̄гыт. Тох 

	хотмус та рӯпитэ̄в».

	 

	Людмила 

	Алгадьева
