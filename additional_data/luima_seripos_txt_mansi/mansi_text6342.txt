
Ань округувт о̄лнэ ма̄хум са̄всыр йильпи тэ̄ла номылматэ̄гыт, нэ̄пакыт э̄рнэ щирыл хансыяныл, тувыл нё̄туӈкв та патавет. Акв тамле ка̄ркам хо̄тпа урыл ань ты потыр ловиньтэлы̄н.
Ма̄н о̄лнэ ма̄вт са̄в я̄ӈкылма о̄лы, пилыт та̄нти яныгмēгыт. Ос Ханты-Мансийск ӯст о̄лнэ ма̄ньщи нэ̄ Наталья Николаевна Чайникова хӯрум та̄л ювле хультум порат пилыт янмалтаӈкв ка̄сащас. Ань ты та̄л тав такви ӯнттум саӈк­влыпиланэ о̄выл щёс ты ва̄твēсыт. Наталья Николаевна округ мир­колныл о̄с нё̄туӈкв пат­вес. 
Ты тэ̄латэ мирн вос ва̄ве, ювле хультум са̄тыт ля̄ххал хаснэ ма̄хум ӯнттум саӈквлыпиланэ яныгман я̄ӈкылман тотыглавēсыт. Та̄н тот Юрий Прокопьевич Семеновн ля̄льт хо̄нт­вēсыт, ты хум ва̄ӈын кӯщаиг «Технопарк высоких технологий» нампа колт рӯпиты. Тав потыртас, та̄н Наталья Чайникован хумус нё̄­тэ̄­гыт. Нэ̄ та хо̄тал тув ат ёхталас, хотталь минам.

Мощēртын Наталья-Тэлинэ хӯрум млн солко̄вил миве, ты олн-капаитыл тав морах лӯпта Казань ӯст тах ёвты. Пуссын аквъёт 20 со̄тыратем са̄вит лӯпта ēмты. Морах тар-охсанэ хумус ӯнттуӈкв э̄рēгыт, та урыл Наталья Николаевна о̄йкатэ Сергей Васильев по­тыр­тас. 
Хум ла̄выс, тэ̄н Наталья-Тэлинэ э̄кватэ ёт пил янмалтаӈкв хо­сат та̄гыл тахсы̄г. Ос олн та̄л ты рӯпата ху­мус ва̄руӈкве. Матъёмас, тэ̄н ань нё̄туӈкв пат­весы̄г. 

Сергей журналис­тытн ань суссылтас, морах лӯптат я̄ӈкыл­ман хумус ӯнттавет. Та̄нанылн ты тэ̄ла учёный хо̄тпат хӯлт­сыт. Тав пил ма̄нь та̄р-ох­санэ, та̄н 10 см палы­тыг як­тысанэ, хаслыл ма̄ниг­тасанэ. Тувыл ма̄нь во̄ӈхан та̄ррищит та ӯнт­тысанэ. Ла̄выс, тит та̄л пил ат яныгми, хӯрмит та̄лт пӣл яныг­маӈкв ущ о̄вылтахты. 
Саӈквлыпил ӯнт­туманыл па̄сыл ань хӯрум та̄лыг ты ēмтыс. Ты та̄л та̄н пил ва̄тсыт. Пил-поталыт татем янгыт, акв метра яныт ма̄-ло̄мтыт акв тила пил ва̄туӈкв ро̄ви. Хум такос титыглавес, манах вēтра та̄н пил ва̄тсыт, тав ювле нэ̄матыр ат ла̄выс.

Кӯщай хум Юрий Семенов ла̄выс, морах лӯптат та̄н Казань ӯст тах ёвтэ̄гыт. Тот учёный ма̄хум рӯпитэ̄гыт, та̄н са̄всыр пилыт та̄нти янмалтэ̄гыт. Кострома ӯст ос саӈквлыпил ха­нищтаве, та̄н ма̄н окру­гув ма̄гсыл са̄всыр саӈ­квлыпил янмал­тасыт, са̄всыр йильпи намыл пинсаныл  –  «Северянка», «Гибрид».
Ты та̄л «Гибрид» нам о̄щнэ саӈквлыпил сака ёмащакв яныгмас, пи­лыт янгыт ос са̄в пил тэ̄лыс. Мо̄тыт та̄л та̄н морах ва̄туӈкв тах патэ̄гыт. Пил ва̄тнэ поратэ хунь ёхты, тув журналист ма̄хум о̄с тах во̄вавет. 
Валентина УЗЕЛЬ
