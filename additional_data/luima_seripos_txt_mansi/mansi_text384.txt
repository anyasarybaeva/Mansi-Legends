
 

	Сӯкыр э̄тпос атыт хо̄талт Нягань ӯст рӯпитан соссаӈ мир культура кол  ты таквс ат та̄лэ то̄влыс. Тыи янытлан кастыл са̄в ма̄хум ёхталасыт.


		Кол кӯщай нэ̄ наме Дина Фалиевна Батришина.  Ты кол ханты ос ма̄ньщи ня̄врамыт ёт рӯпитан ма̄гсыл ӯнттувес. Ня̄врамыт тот ра̄ктыл а̄ныт пощгуӈкве, йӣвныл 

		матыр ёргуӈкв, сакныл хорамыт хартуӈкв ос са̄сныл са̄всыр хусапсовыт, со̄втыт, па̄йпыт ю̄нтуӈкв ханищтавет. Та̄наныл ханищтан ма̄хум ла̄вēгыт: «Щар акваг ёхталан ос ёмщаквег ханищтахтын хо̄тпат, таи ат ос хо̄т 

		та̄л яныт ня̄врамыт. Та̄н ханищтахтын щё̄саныл коныпал намыл иӈ хультуптахтэ̄гыт. Таи 

		ты ёмас, оманылн, а̄тянылн ня̄врамыт ё̄р ва̄гыл юв ат во̄вавет. Ня̄враманыл ма̄щтырлан пормас а̄стлын мус аквъёт ва̄рияныл».  

		Соссаӈ мир культура кол ат та̄лэ то̄влуме 

		кастыл Нягань ӯс кӯ-щай Александр Рыженков ос тав ва̄ӈын хо̄т
		патэ Иван Ямашев ма̄
		хум янытлаӈкве ёх-таласы̄г. Тэ̄н тув ёх-тумēнт ма̄хум ханты 

		ос ма̄ньщи хорамыӈ супыл масхатасыт. Ханты-Мансийск ӯсныл ос Людмила Алфёрова ёхталас. 

		О̄влэ̄т мӯй ма̄хум соссаӈ мир культура колыл суссылтавēсыт. Та юи-па̄лт ма̄хум 

		янытлан ва̄рмаль о̄вылтасыт. Пēс йис о̄лупса щирыл рӯпитан ма̄хум пӯмащипа ла̄тӈыӈ пищмал ос диплом-нэ̄пакыл мӯй-луптавēсыт. Мēн Владимир Меров ёт та̄н ма̄гсыланыл са̄ӈквылтасмēн ос йӣквсумēн. Тот о̄лнэ 

		то̄ва ма̄хум са̄ӈк-вылтапыл са̄ӈквылтан та̄н щар нэ̄мхотты порат ат хӯлыгласыт. Та̄н ма̄гсыланыл тыи сака пӯмыщ о̄лыс.  

		Александр Рыженков ма̄хум янытламе юи-па̄лт ла̄выс: «На̄н ва̄рнэ рӯпатан ма̄гсыл ам  яныг пӯмащипа ла̄тыӈ ла̄вēгум. Округув янытыл са̄внув 

		тамле кол о̄лыс те, сос-саӈ ня̄врамыт мир халт ат тыпылтахтынувыт. Ань ня̄врамыт са̄выӈпа̄лэ та̄нти мираныл пēс о̄лупса ат ва̄ганыл. Ма̄н ӯсувт о̄лнэ ня̄враманувн ты ва̄рмаль сака мӯстыс». 

		Ялпыӈ хо̄тал оигпаме юи-па̄лт ма̄хум халанылт хоса потрамасыт ос ла̄кква минуӈк
		ве ат молямласыт. 

		 

		  

		 

 
