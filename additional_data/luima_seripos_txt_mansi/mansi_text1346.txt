
Ты э̄тпос о̄выл хо̄талытт Ханты-Мансийск ӯсн Лӯима̄, Сибирь ос Дальний Восток ма̄ныл мощщаг хультум соссаӈ ма̄хум мӯйлуӈкве ёхталасыт. Ты ва̄рмаль рущ щирыл «Северное сияние» намаим о̄лыс. Ма̄хум Алтай, Таймыр, Камчатка, Ямало-Ненецкий округытныл о̄лсыт. Та̄наныл Мария Кузьминична Волдина, яныгпа̄ла ханты э̄ква, сымыӈ ла̄тӈыл янытласанэ. Тав ёнгын колэ «Ешак най» нам о̄ньщи. Ты щēмьяӈ ёнгын кол округувт о̄лнэ мирн ёмщаквег ва̄ве.Ка̄сыӈ ма̄ныл ёхтум ма̄хум йӣквсыт, са̄ӈквылтапыл са̄ӈквылтасыт ос э̄рыг э̄ргысыт. Та̄н нупыланыл сунсуӈкве сака мӯстыс. Ты ва̄рмаль таима̄гыс щё̄питавес, ка̄сыӈ мир халанылт юртыӈыщ вос о̄лсыт. О̄влэ̄т та̄н «Ма̄-вит ос э̄лумхо̄лас» нампа пēс пормас атнэ музей колт йӣквсыт. Тувыл Октябрьский ос Нефтеюганский районыгн э̄лаль мӯйлуӈкве ялсыт. Мо̄тыт хо̄тал Ханты-Мансийск ӯсн ювле ёхтысыт. Тыт юи-о̄выл хо̄тал яныг концерт щё̄пита̄лсыт. Ты пӯмащ ва̄рмаль сунсуӈкве са̄в мир атхатыглас.

	Николай 

	МЕРОВ
