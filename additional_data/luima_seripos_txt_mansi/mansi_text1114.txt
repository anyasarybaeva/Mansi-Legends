
Сургут ӯс янытлан хо̄талт «Пēс Сургут» нампа музей кант пēс порат о̄лыглам накыт урыл суссылтап ва̄рыглавес, рущ ла̄тӈыл та пӯмащ «Мангазейский ход» намтым о̄лыс. Та ва̄рмаль Сургут ӯс 420 та̄лэ то̄влын кастыл ва̄рыглавес.Хуньт хосат 1594 та̄лт ань Сургут ӯс ӯнлын ма̄ тармыл Бордек нампа ханты ка̄нащ кӯщайлахтас. Акв то̄нт ты Русь янытыл Федор Иванович, Иван Грозный пыге, хо̄ныг ӯнлыс. Тав ты А̄с я̄ хосыт ӯс ӯнттын ма̄ тиснэ 

	ма̄гсыл казак ма̄хум тēтсанэ. Тыг йигмыгтам казакыт халт 

	воевода нампа кӯщаиг Иван Оньчкин паттым о̄лыс. 

	Та пēс порат о̄лум накыт урыл ань ты ма̄нь суссылтап суссылтавес. Пӯмщаныл такталан ма̄хум та порат 

	о̄ньщум маснутыл масхатым о̄лсыт. Тит телекал тотыглым яныг ня̄лыл па̄тлуптам писаляныл турсӯнтэ хосыт селятэ писальн пинаве. Та коныпал пēщ по̄хат ханнэ сыраит, сыспалъēрт о̄щнэ 

	ва̄ти ё̄втыт ос хоса 

	налпа са̄грапыт 

	о̄щсыт.

	Та̄н нупыланыл сунсымав порат номта
	нувт аквтупмат, со̄ль, 

	та поран ты ēмтыгпасӯв. Суссылтапанылт акв
	па̄л ма̄хманыл сома 

	но̄х-тӯщтым норыл ва̄рим пӯсас тапалъēрт лап-пантхатасыт. 

	Мо̄тананыл ос та̄н нупыланыл халанылт писалянылт толтылахтым ля̄льт лаквхатасыт. Тув нупыл суснэ ма̄хум писалит то̄лматын порат хот-рохтуптахтым суссыт. Акв ля̄льт ляпан ёхтуманыл юи-па̄лт сыраяныл ос ё̄втаныл ка̄тын висаныл. Акван-ха̄йтнэ ма̄т тēрнлахтым ма̄хум пӯсас тӣврын та щалтсыт. Та̄н но̄х та патсыт. Та па̄сныл та ма̄ Сургут ӯсыг намтым ты 

	о̄лы. Щар о̄влэ̄т 280 

	хо̄тпа тув о̄лмыгтас. Ань ты мус ма̄н округув янытыл тав 

	щар яныг ос са̄в мирыӈ ӯсыг ловиньтахты.

	Александр 

	ВЬЮТКИН 

	 
