

	Шеркалы па̄выл Октябрьский районт о̄лы. Тав А̄с я̄ ва̄тат ӯнттувес. Тув та̄л палыт мӯй ма̄хум ёхталэ̄гыт ос ты нё̄тнэ ма̄кве пӯмщалыяныл. Тот 1 со̄тыра 361 э̄лумхо̄лас о̄лы. Та̄н халанылт 341 соссаӈ хо̄тпа о̄лы, тыи 309 хантыт, 28 ма̄ньщит ос 9 ё̄рн хо̄тпат. 

	Мо̄лты та̄лт па̄выл кӯщаиг тот Людмила Валерьевна Мироненко пēриявес. Ты э̄лы-па̄лт нэ̄ 1994-1997 та̄лытыт миркол кӯщаиг о̄лыс. Шеркалыт школа-интернат, ня̄врам ӯрнэ кол, клуб, музей  ос ла̄пкат о̄лэ̄гыт. Ма̄хум тот нёлоловхойплов са̄всыр предприятиятт рӯпитэ̄гыт. Тувыл мощща хо̄тпат мо̄т ма̄н о̄луӈкве минэ̄гыт. Ма̄хум тот о̄лнэ колыт ӯнттэ̄гыт. Та̄нки ма̄кēныл э̄руптыяныл, па̄вланыл урыл нё̄тнэ э̄ргыт о̄ньщēгыт, ос ялпыӈ хо̄талыт порат акваг э̄ргияныл.

	 

	Тамара Мерова
