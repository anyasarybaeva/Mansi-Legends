

	Ка̄сыӈ та̄л Хулюмсунт па̄вылн цирк ёхтала̄лы. Ты тӯя ка̄с ос ощхуль тотнэ ма̄хум Санкт-Петербург ӯсныл о̄лсыт. Тӯлыглахтам хо̄таланыл э̄кват ялпыӈ хо̄талн ēмтыс.Маткēпыл юв щалтнэ ма̄т олн тыныӈ кос о̄лыс, па̄влыӈ ма̄нь клуб колув ня̄врамытыл  та та̄гиньтас. (Ощхоль ӯрēгыт.)

	 Ам номсэ̄гум, клоун о̄йка ня̄врамытн сака мӯстыс, хунь тав сценан нэ̄глы, ня̄врамыт маткем та мувиньтэ̄гыт. Клоун коныпал ос мо̄т артистат о̄лсыт, ӯй-хулыт тотыглавēсыт. Акв а̄ги я̄ӈк колала ӯит-голубит суссылтас. Тяклиӈ пунпа ма̄нь я̄ӈк кӯтюврищ о̄лыс, на̄е ёт йӣквыс, ла̄глыг халт щалтсас, ла̄кв ӯлт
	та поргыс. О̄с акв ялпыӈ ӯй-накталӯй суссылтавес, ня̄врамыт э̄лы-па̄лн ляпан тотыглавес.  Акв ва̄ӈныӈ-консыӈ ма̄ньлат ё̄р хум о̄лыс, ва̄т нупыл нила кила та̄рвитпа гирят щар кӯстырыг па̄хтащласанэ, аквторыг кит нэ̄ пунканэ̄тыл но̄х-а̄лми. Рущ ла̄внэ щирыл-фокусник о̄лыс, сэ̄мыл то̄тап кӣвырт 

	уля пēламты. Клоун 

	о̄йка тай ня̄врамыт ёт 

	ёнгыс, ощхультаӈкв 

	сценан но̄х-во̄выг
	ласанэ. Хунь тӯлыг-лахтын ма̄ныл а̄сты-сыт, ӯйхулыт ёт олн мус по̄слахтуӈкв ро̄выс. Ос коны а̄висунт колнакт аквта клоун о̄йка ощща-хоса пувлас-хӯргытыл шарикы
	тыл са̄всыр хорамыӈ лӯптат, кӯтюврищит, 

	сыраит ва̄рыс, ос олн 

	мус.

	Ла̄вуӈкв ро̄ви, тулыглахтын  ма̄хум ёмщакв ща̄гтыл тотсыт, ёмщакв рӯпитасыт, сэ̄лхатасыт. Ня̄врамыт о̄с ёмщакв ӯщлахтасыт, мувиньтасыт.

	Накталӯй – змея

	Тяклиӈ - щаклиӈ

	Анна 

	Алгадьева

	 

	 
