

	Аньмӯнтнув ма̄н редакциявн Швейцария хо̄н ма̄ныл пищма ёхтыс.  Тув нё̄тнэ ма̄ хури, хум хо̄тпа хуритэ ос олн пиным о̄лыс. (Аман конвертыт, маркат ёвтнэ ма̄гыс тув олн пиныс?). Потыр английский ла̄тӈыл хансым о̄лы, ма̄н пищма ма̄ньщи ла̄тӈыл толмащласлӯв, на̄н ловиньтэ̄лын:

	 - Паща о̄лэ̄н. Ам намум Витус , ам ханты ос ма̄ньщи хо̄тпат ёт румалахтуӈкве таӈхēгум. На̄н ам кēтум пищмам рущ манос ма̄ньщи ла̄тӈыл толмащлылы̄н ке, хурим  ос «Лӯима̄ сэ̄рипос» газетант по̄слылы̄н ке, ам хот-ща̄гтэ̄гум. Ам ма̄ньлат пыг, на̄н соссаӈ ма̄хум о̄вылтыт сака пӯмщалахтэ̄гум. Ос хотьют ам ётум юрщхатуӈке тахмаи ке, а̄нумн английский манос немецкий ла̄тӈыл пищма вос хансы. Ам адресум тамле: 

	Vitus Castelberg

	Aspermontstr,19

	CH-7000 Chur

	Switzerland

	Яныг пӯмащипа! На̄нан янытлыянум, Витус.

	 
