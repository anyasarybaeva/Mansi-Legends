

	Аньмӯнт губернатор ва̄ӈын хум Геннадий Бухтин ма̄-витув ӯргалан ма̄гыс са̄прани ва̄рыглас. Тот ты тэ̄лат палт пуӈктотнэ хо̄тпат ла̄тыӈ тотсыт. 


		То̄ва ӯсыӈ манос район па̄влыӈ ма̄т порсаныл акван-атнэ̄ныл 

		юи-па̄лт хотталь во̄рн мори тотыяныл ос тот оссувлыяныл. Ты тэ̄лат хот-тӯйтавет ос  то̄ва кӯщаит ты ва̄рмалит нупыл  саманыл, паляныл лап-пантыяныл. Воссыг тох ул вос ēмталас, ань лю̄ль тэ̄ланыл ма̄гыс  мощ пащралаӈкве 

		э̄рēгыт. Юграт Природнадзор кӯщай ва̄ӈын нэ̄ Светлана Король потыртас, округ ма̄хум та̄л сыс ка̄сыӈēмт са̄в порс атэ̄гыт. Та̄нанылныл пуссын матыр йильпииг ва̄руӈкве ат а̄ртми. Нэ̄пакыт, кумы̄скаӈ утыт тыкос я̄нас атыглавēсыт, тувыл матыр ва̄руӈкве ос хотталь мо̄т ма̄н тотуӈкве ос  аквты олн э̄ри. Таима̄гыс порсанян та па̄хвтавет ос сайнэ ма̄наныл та. 

		Россия янытыл порсанят 

		ва̄рнэ ма̄ урыл са̄ккон хансым о̄лы кос, ос то̄ват тувле нупыл щар ат сунсэ̄гыт. Ань тув хансым тэ̄лат мӯсхалыг ханищтаӈкве 

		иӈ э̄рēгыт ос мощ мо̄т ла̄тӈыл вос хансавет. Ань акван-атхатам хо̄тпат ма̄-вит ӯргалан департаментын тамле ла̄тыӈ ва̄рыс, та̄н ма̄ ӯргалан  РФ Министерство колн №457-ФЗ са̄ккон палт ла̄тыӈ вос хӯлтэ̄гыт, ты са̄ккон 01.01.2017 та̄л мус ювле вос ӯрияныл. Та сыс са̄всыр департа
		ментыт рӯпитан ма̄хум та 

		са̄кконын хансум  йильпи тэ̄лат 

		э̄рнэ щирыл ва̄руӈкве вос хань-щувлэ̄гыт.

		 

		Тамара хатанева


	 
