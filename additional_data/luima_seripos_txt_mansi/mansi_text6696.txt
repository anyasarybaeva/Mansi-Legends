
 Ня̄врамыт ма̄гсыл «Лӯима̄ сэ̄рипос» ос «Ханты ясаӈ» газетагт рӯпитан хо̄тпат ма̄ньщи, ханты ос ё̄рн лāтӈыл «Йис па̄выл о̄лупса» нампа касыл ань ва̄рēгыт. 
Рущ ла̄тӈыл «История родовых поселений» намаим о̄лы. Касыл «Год науки и технологий» ос «Год знаний в Югре» нампа та̄л кастыл щё̄питылӯв. 
Школат ханищтахтын 7-18 та̄л яныт а̄гит-пыгыт та̄нки хансум потраныл кēтуӈкве вēрмēгыт. 7-12 та̄л ос 13-18 та̄л яныт ня̄врамыт халт но̄х-патум а̄гирищит, пыгрищит тах пēриявет. Та̄н о̄выл, китыт ос хӯрмит местал мивет.
Ня̄врамыт, нан пēс йис па̄влыт, на̄нки о̄лнэ па̄вланын, рӯтанын о̄лнэ па̄влыт урыл потыр ма̄­навн хансэ̄н. Па̄влыт урыл оманын-а̄тянын, рӯт ма̄х­манын, ва̄нэ яныг хо̄т­па­нын китыглэ̄н ос са̄всыр нэ̄пакыт хансым ла̄тӈыт кинсэ̄н. Тувыл па̄влыт по̄слым пēс хурит, ань по̄слым хурит кēтуӈкве ро̄ви. Потыр хансум ня̄вра­мыт та̄нки хурияныл ке кēтэ̄гыт, о̄с ёмас паты. 
Ма̄н редакциявн ма̄нь­поль э̄тпос о̄выл хо̄тал­ныл ма̄нь таквс э̄тпос о̄выл хо̄тал мус пищман ты адресын кēтэ̄н: Ханты-Мансийск ӯс Комсомоль­ский ӯсхулы 31 кол, 501 колнак манос ищхӣпыӈ ут хосыт ты почтан: khanty.mansi.mir@gmail.com. 
Китыглахтын ла̄тыӈ ке о̄ньщегы̄н, ты телефон хосыт свонитэ̄н 8 (3467) 33-23-09. Положение-нэ̄пак ищхӣпыӈ утыт «Ханты Манси Мир» ма̄ньщи ос ханты газетаг ло̄псыт ловинь­таӈкве ро̄ви.
Но̄х-патум ня̄врамыт ма̄нь таквс э̄тпос 15 хо̄талэ мус наманыл ла̄виянӯв. Та̄н диплом-нэ̄пакыл ос мӯйлупсал мӯйлуптыянӯв. 
Л. Гурьева потре Л. ТЕТКИНАН хасвес
 
 
