

	Ты хурит Ха̄льӯс район Саранпа̄вылт ю̄нтнэ пӯркат тыналан нэ̄ по̄слым о̄лы. Саранпа̄выл ма̄хум та̄нти ёхталаӈкве ат вēрмысыт, тэ̄лы лё̄ӈх то̄нт иӈ ат ва̄рвес, таима̄гыс та̄н хотты ва̄нэ нэ̄ныл ты пӯркат тыналаӈкве во̄виньтасаныл. 

	Ярмаркан ёхталам ма̄хум халт щар ёмас тэ̄нут, нё̄тнэ маснут пēриявес. Ос «Лучший товар Югры» касылт «Изделия националь-ных промыслов и сувенирная продукция» нампа номинацият «Саранпаульский оленеводческий компания» но̄х-патыс. Та̄наныл ма̄н сымыӈыщ янытлыянӯв, са̄лыяныл акваг вос са̄вмēгыт.

	 

	Галина Кондина
