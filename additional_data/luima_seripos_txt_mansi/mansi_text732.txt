
Ты район 1923 та̄л яныг таквс э̄тпос 12 хо̄талэ̄т ва̄рвес. То̄нт тав Тобольский округ Уральский область нупыл ловиньтахтас. Районный центрыг Нахрачи па̄выл о̄лыс, ётыл 1961 та̄лт Кондинский па̄влыг намаявес.1924 та̄л рēтыӈ ю̄свой э̄тпос 1-2 хо̄талыгт депутатыг пēриим хо̄тпат о̄выл съезданыл о̄лыс. Та па̄сныл 90 та̄л ювле та хультыс. 1930 та̄лт Кондинский район Остяко-Вогульский национальный округ нупыл хасвес. 

	Ань Кондинский районт 27 яныг ос ма̄нь павылквет о̄лэ̄гыт. Районный центрыг 1994 та̄лныл Междуреческий па̄выл ва̄рвес. Та ма̄т 34 со̄тыра арыгкем э̄лумхо̄лас о̄лы, та̄н халанылт 5 со̄тыра арыгкем - соссаӈ ма̄хум. Та районт Анна Митрофановна Конькова, Матрёна Панкратьевна Вахрушева, Андрей Семёнович Тарханов, мирн ва̄нэ ма̄ньщит, самын патсыт.  

	Ань район 90 та̄лэ то̄влын кастыл та̄л сыс са̄всыр ялпыӈ хо̄талыт, суссылтапыт, каснэ ва̄рмалит ва̄рыглаӈкве патавет. 

	Людмила Тасманова
