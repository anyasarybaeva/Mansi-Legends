
Ма̄-вит ӯргалан де­партамент па̄лыл тамле ля̄ххалыл кēтвесӯв. Ты туи округувт са̄в ма̄т на̄й но̄х-пēламла̄лы. О̄йт­тур э̄тпос ва̄т нупыл онтолов хо̄талт во̄рт 6 ма̄т на̄й йиль­пииг пēлам­лас. 
Тот акван-ловинь­тым 573,10 гек­тар на̄йн тэ̄ӈкве патвес. Ты коныпал 1138,40 гек­тар во̄рт 30 ма̄тыт на̄й иӈ лап-харыгтаве. Ты Ха̄льӯс район Ня̄хщам­во̄ль по̄хат, Хо̄нтаӈ, Октябрский, Советский район­ытыт, ос Ханты-Мансийский район Самаровский лесничес­тват ос Урай лесничест­ват иӈ тэ̄г. Ань Ха̄льӯс, Октябрьский ос Сама­ров­ский лесничестват 4 ма̄т на̄й лап-харыг­тасаныл. Тот 5727,20 гектар ма̄ на̄йн ё̄свес. 
Кӯщаит ла̄внэ̄ныл щирыл, во̄рт щахыл кур­гын порат на̄й пēламлы (тох туи сыс 319 щёс во̄р пēламла̄лвес), тувыл па̄влыӈ ма̄хум ман ту­ристат во̄рт яласанэ̄ныл по­рат юв ат ӯрха­тэ̄гыт (тох 20 лю̄ль пи­щ о̄лыс). Хохса хар­тэ̄­гыт, щēранка мори па̄хв­тэ̄гыт манос а̄ра­щит ёмщакв витыл ат со̄­са­н­тыяныл.
Ханты-Мансийский гидрометеорология цен­тыр­ныл ос авиа­служ­баныл хӯлтэ̄гыт, ты та̄л окру­гувт 1-5 класс мус на̄й харыгтан та̄р­витэ лови­ньтым о̄лы. 
Округт тамле пора о̄вылтахтаме па̄сыл во̄р  339 ма̄т на̄й пēламла­тс, ты 40371,09 гектар ма̄. 
О̄йттур э̄тпос хо̄тыт щислат округ мирколт рӯпитан кӯщаит №395-рп «О введении особого противопожарного ре­жима» распоряжение-нэ̄пак щё̄питасыт. 
Тувыл Кондинский районт миркол кӯщай о̄йттур э̄тпос хӯрум­хуйплов щисланыл №326-р нэ̄пак, Ханты-Мансийский район о̄йттур э̄тпос ва̄т нупыл нила щисланыл №201 нэ̄пак, Советский район о̄йттур э̄тпос ва̄т нупыл са̄т щисланыл №1572 нэ̄пак хасвēсыт. Тот ЧС тэ̄ла ла̄ввес, таима̄гыс ма̄хум во̄рт мори яласаӈ­кве ат та̄ртавет.
Ты коныпал округ губернаторув о̄йттур э̄тпос нилахуйплов щислат 144-рг распора­жение-нэ̄пак щё̄питас. Тот округув мувлахи границатэ о̄лнэ мо̄т ма̄т ӯргалахтым вос о̄лэ̄гыт, во̄рн мори ул вос ялан­тэ̄гыт.
Ты ля̄ххал ма̄ньщи ла̄тӈыл Тамара МЕРОВА хансыстэ
