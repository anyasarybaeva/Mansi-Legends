
2020 та̄лт Санкт-Петербург ӯст о̄лнэ А.И. Герцен универститетт ма̄хум бакалавр (высший образование ат о̄щнэ хо̄тпа ма̄гыс) ос магистр (высший образование о̄щнэ хо̄тпа ма̄гыс, тувыл ос э̄лаль наука торыг ханищтахтуӈкве номсы те) тэ̄лаг щирыл ханищтаӈкве патавет:
1.Бакалавриат 44.03.01 Педагогичес­кий ханищтап, ты ха­нищ­тапаныл тох нама­я­вес «Ща̄нь ла̄тыӈ ос литература».
Тыт тамле экзаменыт миӈкв э̄ри:
Школа а̄стлам ма̄нь­лат ма̄хум ЕГЭ (еди­ный государственный экзамен) вос о̄ньщēгыт – рущ ла̄тыӈ, общество­знание, математика профильная. Э̄рнэ нэ̄паканыл 20.06.2020 хо̄талныл 18.08.2020 хо̄тал мус электронный приёмный комиссиян ты ло̄пс хосыт вос кēты­яныл: https://enrollee.herzen.spb.ru/login. 
Э̄рнэ нэ̄пакыт хумус хансуӈкве э̄ри, ищхӣпыӈ ут хосыт университет ло̄псэ̄т вос хо̄нтавет, тот матыр-а̄ти пуссын хансым о̄лы: https://www.herzen.spb.ru/abiturients/pk/.
Училище а̄стлам ма̄ньлат ма̄хум та̄нти пēриегыт, экзамен хумус миӈкв – ЕГЭ щирыл манос А.И. Герцен нампа университетт экзамен хансэ̄гыт. Рущ ла̄тыӈ, обществознание, математика (во̄ртур э̄тпос 3–18 хо̄­таланэ̄т 2020 та̄лт). Хо̄тпа тот тармыл экзамен хан­суӈкве таӈхи те, э̄рнэ нэ̄паканэ 20.06.2020 хо̄талныл - 01.08.2020 хо̄тал мус ищхӣпыӈ ут хосыт университетн вос кēтыянэ. 
2.Бакалавриат 44.03.01 Педагогиче­ский ханищтап, ты ха­нищ­тапаныл тох нама­явес «Филологический обра­зование».
Тыт тамле экзаменыт миӈкв э̄ри:
Школа а̄стлам ма̄ньлат ма̄хум ЕГЭ вос о̄ньщēгыт – рущ лэ̄тыӈ, общество­знание, мо̄т хо̄н мир ла̄тыӈ. Э̄рнэ нэ̄паканыл 20.06.2020 хо̄талныл 18.08.2020 хо̄тал мус электронный приёмный комиссиян о̄с аквта ло̄пс хосыт вос кēтыяныл. 
Училище а̄стлам ма̄ньлат ма̄хум та̄нти пēриегыт, экзамен хумус миӈкв – ЕГЭ щирыл манос А.И. Герцен университетт экзамен хан­сэ̄гыт. Рущ ла̄тыӈ, обществознание, мо̄т хо̄н мир ла̄тыӈ (во̄ртур э̄т­пос 3–18 хо̄таланэ̄т 2020 та̄лт). Хо̄тпа тот тармыл экзамен хан­суӈкве таӈхи те, э̄рнэ нэ̄паканэ 20.06.2020 хо̄талныл - 01.08.2020 хо̄тал мус ищхӣпыӈ ут хосыт университетн вос кēтыянэ. 
3. Бакалавриат 44.03.01 Педагогический ханищтап, ты ханищ­тапаныл тох намаявес «Культурологическое образо­вание».
Тыт тамле экзаменыт миӈкв э̄ри:
Школа а̄стлам ма̄ньлат ма̄хум ЕГЭ вос о̄ньщē­гыт – рущ латын, обще­ствознание, история. Э̄рнэ нэ̄паканыл 20.06.2020 хо̄талныл 18.08.2020 хо̄тал мус электронный приёмный комиссиян вос кēты­яныл. 
Училище а̄стлам ма̄нь­лат ма̄хум та̄нти пēри­егыт, экзамен хумус миӈкв – ЕГЭ щирыл манос А.И. Герцен университетт экзамен хансэ̄гыт. Рущ ла̄тыӈ, обществознание, исто­рия (во̄ртур э̄тпос 3 –18 хо̄таланэ̄т 2020 та̄лт). Хо̄тпа тот тармыл экзамен хансуӈкве таӈхи те, э̄рнэ нэ̄паканэ 20.06.2020 та̄л - 01.08. 2020 та̄л сыс ищхӣпыӈ ут хосыт вос кēты­янэ. Экзаменыт о̄с ищхӣпыӈ ут хосыт хансуӈкве э̄ри, тувыл тув вос кēтыяныл. 
4. Магистратура 44.01.01 Педагогический ханищтап, ты ханищ­тапаныл тох намаявес «Этнокультурология и этнофилология в северо­ведческом образова­нии».
Тыт тамле экзаменыт миӈкв э̄ри:
Ты ма̄т туп высший образование о̄щнэ хо̄т­пат э̄лаль ханищтахтуӈ­кве вēрмēгыт – тыг ос экзамен миӈкве ат э̄ри, ма̄хум нас потыр вос хансэ̄гыт (рӯпатаныл урыл, манрыг э̄лаль ха­нищтахтуӈкве таӈхē­гыт та маныр), тувыл ищхӣпыӈ ут хосыт А.И. Герцен университетн вос кēтыяныл. Та мат ло̄псаныл адресэ тамле: https://www.herzen.spb.ru/uploads/tbboitsova/files/2018/magister/mag_sev...
Э̄рнэ нэ̄пакыт 20. 06.2020 хо̄талныл 08. 08.2020 хо̄тал мус ӯравет.
Э̄кзаменыт 2020 та̄лт во̄ртур э̄тпос 10–19 хо̄таланэ̄т миӈкве э̄ри.  
Хо̄тпа ханищтах­туӈкве рӯпата па̄лыл кēтаве те, кӯщае э̄рнэ нэ̄пак вос хансы. Нэ̄пакыт хумус хансуӈ­кве, пуссын ищхӣпыӈ ут хосыт университет ло̄псэ̄т вос хо̄нтыяныл: https://www.herzen.spb.ru/abiturients/pk/.
Ма̄хум китыглахтын ла̄тыӈ о̄ньщēгыт те, А.И. Герцен универси­тетн ты тэ̄ла щё̄питан колнакн вос сво̄нитэгыт, 10 щё̄сныл 17 щё̄с мус (са̄т о̄выл хо̄талэ̄ныл – атыт хо̄талэ мус) московский щё̄с щирыл. 
Елена Ивановна Яркина: 89516519379, yarkina1994@mail.ru.
Татьяна Станисла­вовна Назмутдинова: 89643744334,  scurumoch @mail.ru. 
А.И. Герцен университетныл кēтым ля̄ххал ма̄ньщи ла̄тӈыг Светлана РОМБАНДЕЕВА толмащластэ
