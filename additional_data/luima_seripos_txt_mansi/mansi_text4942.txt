
Ты хурит Оксана Михайловна Гоголева (такви о̄парищ наме Яптина) Михаил Константинович а̄тятэ ёт по̄слым о̄лэ̄г. Оксана Михайловна ань ма̄нь ня̄врамыӈ садик-колт рӯпиты. Ты э̄лы-па̄лт тав Сӯкыръя па̄выл школат лов та̄л ня̄врамыт ханищтасанэ. О̄йкатэ о̄с ма̄ньщи хум, Евгений Викторович Гоголев. Тав Кимкъясуй па̄вылныл о̄лы. Тэ̄н тит ня̄врам о̄ньщēг, а̄гитэ̄н яныг классыт ханищтахты, Коля пыген иӈ ма̄нь, титыт классыт ханищтахты.
А̄тятэ Михаил Константинович Яптин Хо-рыӈпа̄влыт 1954 та̄лт самын патыс. Михаил а̄ще Константин Михайлович Хозумов наме о̄лыс, оматэ Пелагея Илларионовна Яптина — Сӯкыръя па̄выл нэ̄. Михаил Константинович э̄кватэ Римма Я̄сунт па̄выл нэ̄, ты та̄л ма̄ньполь э̄тпост тав 64 та̄лэ тах то̄влы. 
Ты колта̄глын ма̄н са̄в ёмас ла̄тыӈ ла̄вēв — са̄в та̄л пус ка̄т, пус ла̄гыл о̄лэ̄н. На̄й-О̄тыранын вос ӯргалавēн. 
 
