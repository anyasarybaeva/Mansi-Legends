
Ханты-Мансийск ӯст нэ̄пак ловиньтан колт Россия янытыл пēс йис порат ня̄врамыт янмалтан ва̄рмаль урыл потыр о̄лыс. Та кастыл щар ма̄нь ня̄врамыт ёт рӯпитан ма̄гсыл ханищтахтын ма̄ньлат ма̄хум тув акван-атыглавēсыт.О̄влэт тот рӯпитан нэ̄ 

	Светлана Петровна Берендеева пēс порат та̄ратым тит нэ̄пакыг урыл мощ потыртас. Ты нэ̄пакыг пēс порат ня̄в-рамыт ханищтам колыт урыл хансымаг. О̄выл тамле нэ̄пак 1770 та̄лт хасвес. 
Will Force The Credit

	Ня̄врамыт ханищ-тахтынэ̄ныл порат астал, роттыг ӯнлым хӯнтлуӈкв э̄рыс. Ханищтан хо̄тпа юи-па̄лт ёхтум ня̄врамн колн щалтуӈкв ат ро̄выс. Ат те хӯнтлы ос ётылнув те ёхты, та ня̄врам тыпйӣв нирыл сысэ̄т ос ла̄гыл паттагēт хосгувес. 

	Та коныпал ётылнув ёхтум ня̄врам колканын равтасам яныгнув сыртэп ос горох тармыл хоса лю̄люӈкв ла̄выглавес. Та порат ня̄врамыт са̄йтта̄л патнэ̄ныл мус саватавēсыт. 

	Светлана Петровна потыртан ма̄ныл а̄стуме юи-па̄лт рущит, хатанит ос башкир ма̄хум та̄нти ня̄враманыл хумус янмалтыяныл, та урыл потыртасыт. Та̄н юи-па̄ланылт ос ма̄н, соссаӈ ма̄хум, ма̄нти ня̄враманув янмалтан урыл мощ потыртасӯв. 

	Ханты ма̄хум «Сорт пуӈке тэ̄лнэ» мо̄йт Татьяна Огнёван суссылтым мо̄йтвес. Ма̄ньщи ня̄врамыт янмалтан урыл ос Светлана Динисламова потыртас. Тувыл такви номтэ̄тл акв юи-па̄лт хорамыӈыщ о̄лтым хансум ла̄тӈанэ потыртасанэ. Тув ёхталам ма̄ньлат ма̄хмытын ты урыл хӯнтлуӈкв нас пӯмащиг о̄лыс. 

	Та ва̄рмаль оигпаме юи-па̄лт пуссын ка̄миньт, атыӈ ня̄нил тыттувēсыт ос исум ща̄ил айтвēсыт. Та̄нанылн пуссын пӯмащ о̄лыс, ща̄й аиманыл та̄нти пӯмащаныл ма̄гсыл са̄всыр тэ̄лат урыл титыглахтасыт. 

	 

	Александр ВЬЮТКИН

	 
 