
Та̄л котиль э̄тпоста 25 щислат Россия ма̄ янытыл студентыт янытлан хо̄тал о̄лыс, та хо̄тал та̄н пуссын акван-атхатыгласыт. Ам студентыт халт маньщи пыгрищ хо̄нтсум, тав наме Николай Меров. 
Мēн тав ётэ мощ по­тыртасмēн, тав а̄нумн ла̄выс, Ханты-Мансий­ский технолого-педаго­гический колледжита ма̄шинат ва̄рнэ ма̄щты­рыг тыт та̄л арыгкем ханищтахты. Тавēн тыт ханищтахтуӈкв ёмас, сака ёмащакв ханищ­тахты. Такви пēрияс, хотьютыг ēмтуӈкв. Ханищтахтан ма̄тэнл хунь а̄сты, рӯпатан мощщан патхатыглы, ётыл элаль ханищтах­туӈкв мины. Тав Саран­па̄вылныл тыг ёхтыс, ос китахкем та̄л тыт о̄лы. 
Тувл ос нас рущ а̄ги хо̄нтсум, тав наме Екатерина Вершинина. Тав ос ла̄пкат рӯпитан хо̄тпаг ханищтахты, ты та̄л ты по̄йты. Ла̄ви, ёмащакв ханищтахтас, кос хо̄т а̄лымас, ты та̄л ханищтахтан та̄лэ ты холы, э̄лаль ла̄пкан рӯ­питаӈкв мины. 
Ам тэ̄натэ̄н китыгла­сагум: студентыт яныт­лан хо̄тал тай маныр? Тэ̄н а̄нум ла̄всыг, ха­нищтахтан а̄гит-пыгыт янытлан хо̄тал, ка̄сыӈ ма̄т ма̄ньлат ма̄хум ак­ван-юрщхатым вос о̄лэ̄гыт, халанылт вос нё̄тха­тэ̄гыт.
 
