
Варъёган па̄вылт 2005 та̄л па̄сныл ня̄врамыт йильпи школат ханищтахтуӈкве патсыт. Интерната­ныл о̄с аквты колт о̄лы. Тот ня̄врамыт ху­мус ханищтавет, маныр пӯмыщ ва̄рēгыт, ты урыл школа кӯщай ва̄ӈын нэ̄ Наталья Сергеевна Карабаева потыртас.
- Ам тыт 1988 та̄л па̄сныл рӯпитэ̄гум, о̄выл классыт ня̄врамыт ха­нищтасанум. Та̄н хосат школав а̄стласыт, ань та̄нки ня̄враманыл тыг ялантэ̄гыт. Ётыл ханищ­тан тэ̄латыт пуӈктотнэ хо̄тпаг рӯпитасум, мо̄лты ос кӯщай ва̄ӈыг хо̄тпаг паттувēсум.
Ты та̄л тыт 122 а̄ги – пыг ханищтахтэ̄гыт, та̄н хала­нылт 111 – ты соссаӈ ня̄врамыт. Хус ня̄врам во̄рт о̄лнэ ма̄ныл тыг тотвēсыт, та̄н пуссын ин­тернатыт о̄лэ̄гыт. Варъё­гант о̄с са̄в соссаӈ ма̄хум о̄лы. Щар яныг ханты колта̄глыг тыт Айпиныт, Казамкиныт ос Сарда­ковыт ловиньтахтэ̄гыт. Ос ё̄рн яныг колта̄глыт - тыи Иуси ос Айваседа.
Ма̄н школав наци­о н а л ь н ы и г л а̄ в а в е , та̄нки ща̄нь ла̄тӈыл потыртаӈкве ханищта­вет. Тувыл лӯима̄ ма̄хум литература ос история Югры нампа урокыл ва̄равет.
Ты коныпал та̄н кру­жокытын ялантэ̄гыт. Тот а̄гит сакныл пальсакыт, турло̄псыт хартэ̄гыт ос хорамыӈ супыт ю̄нтэ̄гыт, пыгыт матыр са̄грēгыт, ёргēгыт. Совныл ма­нос пунныл ёмас пор­масыт ма̄щтырлэ̄гыт. А̄гит сов ю̄нтуӈкве ос сак хартуӈкве Дарья Да­ниловна Айваседан ха­нищтавет. Та̄н аквъёт такем хорамыӈ порма­сыт ва̄рēгыт. Ва̄рум ута­ныл мӯй ма̄хумн та̄ра ёвтавет.
Пыгытн «Охотоведе­ние, рыболовство» кру­жок мӯсты. Ня̄врамыт ёт тот Семён Алексе­евич Айпин рӯпиты. Тав йӣвныл хорамыӈ щаӈквыт ёргуӈкве ха̄сы, таима̄гыс РФ ма̄щтыр нам о̄ньщи. Тувыл я̄ ва̄тавт «учебно-про­мысловый база» нампа колыл ӯнттувесӯв. Тот во̄руй-витхӯл алыщлан пормасыт ня̄врамытн суссылтавет. Ты пор­масыт труд урокыт та̄нки ва̄руӈкве о̄с вос вēрмияныл. Пыгрищит тот лэ̄с ӯнттуӈкве ха­нищтавет ос ка̄ркамыг хӯл алыщлэ̄гыт. А̄гит хӯл исмит па̄йтэ̄гыт. Тув ялнэ хо̄талыт ня̄врамытн сака мӯстэ̄гыт.
Ня̄врамыт акв сменал ханищтахтэ̄гыт, обед юи-па̄лт 1-6 классытт ха­нищтахтын а̄гит-пыгыт продлёнкан хультэ̄гыт. М о̄т а н ы т к ру жо кы­тын ха̄йтэ̄гыт. Па̄вылт манос интернатт о̄лнэ ня̄врамыт тыт нэ̄мхуньт ат марщувлавет, тэ̄ла та̄л ат о̄лэ̄гыт.
Ш кол а в т а к в х у й ­плов сыресыр кружок рӯпитэ̄гыт. Ма̄н «Те­атр народной сказки» о̄ньщēв, ня̄врамыт тыт ёнгалтым ща̄нь ла̄тӈыл потыртаӈкве ханищ­тавет. Тувыл каснэ ма̄н ялантэ̄гыт.
Ма̄нки палтув рӯпитан хумыт коныпал Новоаганск па̄вылныл «Олимп» нампа центр хо̄тпат ня̄враманув тренировайтаӈкве тыг о̄с ёхталэ̄гыт.
Ханищтан хо̄тпат ос воспитателит тыт та­хольт то̄вылхатэ̄гыт. Ма̄н ты ма̄хманув ёт хосат та̄гыл аквъёт рӯпитэ̄в. Туп ма̄ньлат хо̄тпа тыт мощща, та̄н ня̄врамыт ёт рӯпитаӈкве ул хурахлэ̄гыт.
Ос таи ёмас, ма̄н шко­лав а̄стлан а̄гит-пыгыт тыт о̄с рӯпитаӈкве патсыт. Роза Гордеевна Казам­кина Ханты-Мансий­скат колледж а̄стламе юи-па̄лт тыг рӯпитаӈкве ёхтыс.
Мо̄т а̄ги Излучинск па̄вылн рӯпитаӈкве минас. Школа а̄стлам а̄гиянув-пыганув са̄выӈпа̄лэ Нижневар­товск ӯсн строитель­ный манос педагоиче­ский колледжин э̄лаль ханищтахтуӈкве минэ̄гыт. То̄ват Ханты-Ман­сийскан минуӈкве ка̄сащēгыт.
Ты та̄л ма̄н аквхуйплов класс ат о̄ньщēв, мо̄лты та̄л онтолов классыт ханищтахтам ня̄врамыт пуссын ла̄кква-мингаласыт. Ос ты та̄лт ат ня̄врам лов клас­сыт ханищтахтэ̄гыт.
Интернатт о̄лнэ ня̄врамыт ул вос марщувлавēсыт ос ёмщак­вег вос ханищтахтасыт, ма̄н тыт матыр пӯмащ тэ̄лат акваг ва̄рыглэ̄в.
