

	Яныгпо̄ль э̄тпос о̄выл хо̄талытт Ханты-Мансийск ӯст пальта̄л хо̄т-пат каснэ ва̄рмаляныл минас. То̄нт мо̄т хо̄н ма̄ныл са̄в мир тыг касуӈкве ёхталас. Та̄н халанылт венгр ма̄хум о̄лсыт, ты ма̄к ма̄н финно-угор рӯтанув. То̄ва ла̄тӈанув щар аквхурипат. Тыт о̄лманыл сыс та̄н ма̄ньщит ос хантыт ёт ва̄йхатаӈкве тахмаясыт. Тыи ма̄гыс Александр Новьюхов, «Югра лылыēп» ассоциация кӯщай, соссаӈ ма̄хум 

	акван-атыгласанэ.

	Венгр ма̄хманув Будапешт ӯсныл тыг ёхталасыт. Та̄н ётаныл каснэ мир халт кӯщай 

	хум Петар ла̄выс: «Ма̄н кит команда о̄ньщēв. Ань ты пора нэ̄ хо̄тпат ёмаснувēг кассыт. О̄выл 

	места виӈкве ат вēр-мысӯв кос, ос ты а̄ти, ма̄навн тыт касуӈкве сака мӯстыс. Ӯсын татем нё̄тнэ, сыманувн сака хо̄яс. Тыт сака сымыӈ хо̄тпат о̄лэ̄гыт. Ма̄н ань ва̄глӯв, ма̄ньщит ос хантыт - ма̄н рӯтанӯв. Таима̄гыс та̄н ётаныл ва̄щинтахтуӈкве сака тахсӯв. Хунь ла̄ввесӯв, акван-хо̄нтхатэ̄в, хот-ща̄гтсӯв. Сакати рӯта
	нув ка̄салаӈкве ёхта-ласӯв». 

	Александр Новьюхов соссаӈ ма̄хманув о̄лупса урыл та̄нанылн мощ потыртас. Ща̄й аквъёт айсӯв, аквъёт по̄слахтасӯв. Ань мо̄-тыт щёс тыг ёхтэ̄гыт ке, о̄с ва̄щинтахтуӈкве потыртахтасӯв.

	 

	Николай МЕРОВ

	 
