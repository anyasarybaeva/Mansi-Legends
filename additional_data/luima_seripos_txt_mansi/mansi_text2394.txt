

	Оксана Камина Саранпа̄вылт самын патыс  ос а̄ги о̄парищ наме Тасманова о̄лыс. Мо̄лты та̄лт Ханты-Мансийскан ёхталаме порат тав Наталья Ткачук ёт хо̄нтхатыглас. Ос Наталья тав урēтыл ма̄навн ты потыр кēтыстэ.

	Оксана Владимировна ань Нижневартовс-кий район Излучинск па̄вылт ня̄врамыт ханищтан «Спектр» нампа колт рӯпиты. Тав тот ма̄нь а̄гирищит-пыгрищит сак хартуӈкве, са̄сныл а̄ныт, хусапыт ва̄руӈкве, а̄канит ю̄нтуӈкве ханищтыянэ. Ханты-Мансийск ӯсн тав ханищтапн ёхталас. Тамле пормасыт ма̄щтырыг ва̄руӈкве 

	тыт ханищтахтас. 

	Ты нэ̄ Саранпа̄выл школа юи-па̄лт Ханты-Мансийский педагогический училищат ханищтахтас. 2000 та̄лт  а̄стламе юи-па̄лт Нижневартовский педагогический инсти
	тутт ма̄нь ня̄врамыт 

	педагогика ос психология тэ̄лат ва̄нэ хо̄тпаг ханищтахтас. Ос тувыл Излучинск па̄вылн рӯпитаӈкве минас. «Спектр» нампа колт рӯпитанэ̄тэ нилахуйплов та̄лыг ты ēмтыс.  Тот рӯпататэ ёмщакв ва̄рнэ̄тэ ма̄гыс Оксана янытлан нэ̄пакыл ӯс, район па̄лыл майвес, образование департаментныл мӯйлупсал мӯйлупта̄лвес. Тав «Моё призвание учитель», «Сердце отдаю детям», «Мастер кукол из бересты» нампа касылыт касыс.

	Ань такви урēт 

	Оксана тох потыртас: «Излучинск ӯс – тыи 

	о̄йкам ос ня̄врама
	гум самын патум 

	ма̄. О̄йкам наме Степан Кириллович 

	Камин, ханты хум. Степан «Респект» нампа клуб-колт мето
	дистыг рӯпиты. Тот ня̄врамыт ма̄гыс 

	са̄всыр пӯмыщ ва̄рма
	лит ва̄ри. Альбина 

	ос Кристина а̄гиягмēн 

	ос сыресыр ханищтапн ялантэ̄г, «Северные 

	мотивы» ос «Компьютерная графика» кружокн хасхатым о̄лэ̄г. Тувыл тэ̄н о̄с са̄всыр касылыт касэ̄г. 

	Ты ēрт са̄в та̄л о̄лнэ̄м сыс Саранпа̄выл рӯтанум о̄вылтыт ка̄сум холас, самын патум 

	ма̄м акваг номылма
	тыгла̄лылум. Тот ам 

	апыгрищагум ня̄врама-ныл о̄лэ̄гыт ос омам 

	Полина Ильинична 

	Тасманова (Пузина) мо̄йтыӈ ёл-щё̄питым о̄лы. Омав Я̄сунт па̄вылныл о̄лыс. 

	Ам ва̄глум, «Лӯима̄ сэ̄рипос» ма̄ньщи 

	газета ам рӯтанум ловиньтыяныл. Ань газета та̄ра ам Пузиныт, Анямовыт, Терехиныт колта̄глытн паща 

	ла̄тыӈ кēтуӈкве таӈхē-гум. Пуссын пуста̄гыл вос о̄лэ̄гыт». 

	 

	Н. Ткачук 

	хансум потре 

	ма̄ньщи ла̄тӈын 

	Тамара Мерован 

	толмащлавес
