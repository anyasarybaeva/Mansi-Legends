

	Кондинский район Шугур па̄вылныл кит нэ̄г ля̄ххал ма̄навн кēтсы̄г. Тыи Светлана Попова ос Инна Бринстер, тэ̄н сас школат рӯпитэ̄г ос туи ня̄врамыт ёмщакв ӯщлахтан ма̄гыс сыресыр ханищтапыт ос ка̄с ва̄рēг. Тот «Ня̄врамыт па̄выл» нампа ӯщлахтын ос пусмалтахтын кол та̄лэ-туве рӯпиты. Ань ты о̄вылтыт тэ̄н потыр ты хассы̄г.


		«Шугурт о̄лнэ а̄гирищитн-пыгрищитн «Ня̄врамыт па̄выл» колт матыр-а̄ти ва̄руӈкве сака мӯсты. Та̄н ты мӯйлын ма̄наныл сака э̄руптыяныл. Тот ня̄в-рамыт та̄нки о̄щнэ ха̄снутаныл э̄лаль ха-нищтаӈкве нё̄тавет, та̄нки номтыӈ тэ̄ла-ныл о̄с э̄лаль тотыяныл. Тувыл а̄гит ос пыгыт хо̄нтаӈ ма̄ньщи мир пēс о̄лупса урыл са̄всыр накыт та̄ра-паттэ̄гыт. Та пēс ма̄хманув хумус со̄тыӈыг, номтыӈыг о̄лсыт, маныр ва̄рыг-ласыт,  ань аквта ēрт о̄лнэ мо̄т мирыт та̄н щиранылт о̄луӈкве о̄с ханищтавет.

		Ма̄н та̄нанылн сыресыр ханищтапыл щё̄питасанӯв ос я̄нас тумп щирыл (рущ щирыл ке ла̄вуӈкве «Островок») ла̄кква-уртсанӯв. Тыи «Пēс потрыт ос мо̄йтыт», «Ма̄щтырлан ма̄хум», «Ма̄-вит тӯйтыглан утанэ», «Номтыл тахнэ ва̄рмалит», «Ёнгилыт ос ка̄с». Тамле нам ты о̄ньщēгыт ос тот са̄в-сыр тэ̄лан ханищта-вет, во̄р халт ха̄йтыг-тым, сыстам лылыēп атаим – ня̄врамаквет пусмалтахтэ̄гыт. 

		Лӯима̄ ма̄хум о̄выл-тыт таи ла̄вуӈкве э̄ри, та̄н ма̄-витаныл сака э̄руптыяныл. Йис та̄гыл маныр, хо̄т ос хумус о̄лыглы – пуссын ты накыт пēс ма̄хманув та̄ра-пыттым о̄ньщияныл. Тувыл ма̄хманув ма̄-вит сыресыр суссылтапа-нэ палт ханьщувлым, та̄наныл та̄нки о̄луп-санылн а̄рталым, тув ро̄влахтым э̄лаль та о̄лэ̄гыт.

		Ма̄н ань ня̄врама-квет аквта щирыл ном
		тыӈыщ о̄луӈкве ханищтыянӯв. «Ня̄врамыт па̄выл» нампа колув сыстам тарыгйӣвыт яныгман ма̄т ос тӯр ля-пат о̄лы. Тӯрын Тантулъя паты, ос та ляпат пи-лыт, ла̄хсыт яныгмē-гыт. Ты во̄р халт ма̄н кол ӯнттысӯв, кит колнакыгт ня̄врамыт хӯлэ̄гыт, акв колнакт ӯщлахтэ̄гыт ос ханищтахтэ̄гыт, мо̄т колнакыгт ёнгēгыт ос тэ̄пъялэ̄гыт. Яныг верандат палаткат, ту-рист пормасыт акван-атвēсыт, турап порат тот ёнгēв. Ань ты туи сыс ва̄т а̄гирищит-пыгрищит во̄рт о̄лнэ па̄вылквет ӯщлахтасыт. То̄ва ня̄врамыт палат-кат о̄лсыт.

		Тот о̄лнэ̄в сыс ма̄н ма̄-витув сыстамтылӯв, я̄ ва̄тат ос во̄рт о̄лнэ хара ма̄т йӣвсакыт, порс хот-атыянӯв. Хо̄свой колыт пусастыянӯв, намыл хансыянӯв ос номерыл пиныянӯв. 

		Лӯима̄ соссаӈ ма̄-хум ёнгилыл ёнгēв, та̄н касыланыл та̄ра-паттыянӯв, тувыл ос халувт касэ̄в. Ханты ос ма̄ньщи ма̄хум йӣкваныл, э̄рганыл ханищтыянӯв ос мӯй хо̄тпатн суссылтыянӯв. Э̄ргынэ̄ныл кастыл ня̄врамыт мощ ла̄тыӈ ханищтэ̄гыт. 

		Тувыл а̄гирищитн-пыгрищитн ка̄тыл ва̄р-нэ пормасыт ва̄руӈкве сака мӯсты. Ма̄н тыт сортхӯл совныл ма̄нь пормасыт ю̄нтуӈкве ос товлыӈ ӯй пунытыл хурит щё̄питаӈкве та̄-наныл ханищтыянӯв. Ка̄тыл ва̄рим пор-масаныл са̄всыр касылын кēтыяныл ос тот та̄н э̄сгавет. 

		Э̄типа̄лаг ня̄врамыт яныг а̄ращ ва̄тан акван-атхатэ̄гыт ос яныг хо̄тпат та̄нынылн  пēс потрыт, мо̄йтыт мо̄йтэ̄гыт. Та̄н акв ляпан акван-ӯнтым, асталыг ос то̄внакт туп лё̄мвой суй хӯнтамлым пēс йис мо̄йтыт пӯмщалым хӯнтлэ̄гыт. 

		Та сыс а̄ращт атыӈ хӯлыӈ исмит па̄йтаве, хӯл пӯт пēтаве ос ня̄врамыт атыӈ исмит тэ̄гыт. Тувыл пыгрищит та̄нки пувум хӯланыл  па̄йтэ̄гыт ке, то̄нт таса̄вит ща̄гт та̄нанылн. А̄гирищит ос хӯл совныл нё̄тнэ пор-масыт ва̄рēгыт. Ты сака ёмас ӯщлахтын пора!

		 

		Потыр ма̄ньщи ла̄тӈын Тамара Мерован хасвес

 
