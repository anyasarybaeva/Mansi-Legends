

	Ты хурит рущ нэ̄ Татьяна Николаева 

	по̄слым о̄лы. Тав ка̄тыл са̄всыр ёнгын утыт, пӯмыщ пормасыт ва̄ри. Татьяна Октябрьский районт о̄лнэ Карымкары па̄вылт самын патыс, тот яныгмас. Ща̄няге-а̄щаге тот о̄лэ̄г. Э̄лаль ань тав потре ловиньтэлы̄н.


		– Соссаӈ ма̄хум культураныл ам сака э̄руптылум. Ханты-Мансийск ӯст о̄лнэ Искусства колледжит ханищтахтамум порат, 

		ма̄ньщи ос ханты ма̄
		хум ка̄тыл ва̄рим пормасаныл ка̄саласанум, татем ща̄гтсум. Ты ва̄рмаль а̄нумн сака мӯстыс. Тувыл ам ты урыл пӯмщалахтуӈкве патсум. Ка̄тыл порма
		сыт ва̄руӈкве о̄вылтахтасум, са̄в ханищтахтуӈкве патсум. рнколн ялсум, тот  мощ о̄лсум, суссум, соссаӈ мир хумус 

		о̄лэ̄гыт. Ма̄щтыр ма̄хманыл ёт хо̄нтха-тыгласум, рӯпатаныл пӯмщаласанум, та̄н 

		ётаныл потрамасум. Матыр ма̄щтырлаӈкве, щаквщуӈкве тоха та ханьщувласум. Са̄с ёт рӯпитаӈкве а̄нумн кӯстыр, ты ва̄рмаль ам сака э̄руптылум.

		Ам ва̄рнэ пормасанум э̄лы хо̄н ма̄ныл ёхталан хо̄тпатын ёвтавет. Туристыт нупыл 

		ам соссаӈ ма̄хум о̄лупсаныл ос культураныл урыл потыртэ̄гум. То̄ванакт э̄лныл ёхтум хо̄тпа ла̄ви: «На̄н лӯи ма̄нт ӯсхулыт хосыт туп пупа̄пщит ё̄мыгтэ̄гыт, турман ма̄хум о̄лэ̄гыт, нэ̄мхо̄т ат ханищтахтэ̄гыт». Хунь тамле потыр хӯлэ̄гум, сымум татем ща̄рги. Та̄н ат ва̄ганыл, ань соссаӈ ма̄хманув манхурип мӯтраӈыт, та̄н номтыӈ э̄лумхо̄ла
		саквет, ма̄щтырлаӈкве ха̄сэ̄гыт, ма̄-вит ӯрга-лаӈкве ха̄сэ̄гыт. Та 

		хо̄тпа нупыл ювле потрамēгум, ма̄ньщи, ханты ос ё̄рн мирыт янытлыянум. 

		Ам ётум ань са̄в хо̄тпа рӯпиты. Та̄н халанылт акв ма̄щтыр 

		хум Алексей Анатольевич Бартков. Тав 

		йӣвныл са̄всыр пормасыт ва̄ри, ма̄щтырлы. Красноярский край ēрныл ты ма̄н нас мӯйлуӈкве ёхтыс кос, ос акваг тыг та 

		о̄лмыгтас. Алексей 

		ла̄вме щирыл, тыт о̄луӈкве тавēн ёмас, ма̄-витэ сака нё̄тнэ, хӯл алыщлаӈкве ро̄ви. 

		Ты ка̄ркам Та̄тьян ос тав ётэ рӯпитан хо̄тпатын ам са̄в ёмас, сымыӈ ла̄тыӈ ла̄вēгум. Пус ка̄т, пус ла̄гыл вос о̄лэ̄гыт, са̄в э̄рнэ пормас вос ма̄щтырлэ̄гыт!

		 

		Светлана 

		Ромбандеева


	 
