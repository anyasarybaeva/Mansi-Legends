
Ам номсытēмт, лēккар – ты сака э̄рнэ рӯпата. Шугур па̄влувт ФАПыг ла̄внэ пӯльница о̄лы, тот ам ща̄нягум-а̄щагум сас лēккарыг рӯпитэ̄г. Омам Наталья Джимовна Ануфриева – яныг лēккарыг атхуйплов та̄л тот рӯпиты, а̄тям Геннадий Анатольевич Ануфриев ӯлщ пуӈк лēккарыг нёлоловхуйплов та̄л рӯпиты. Тэ̄н сас рӯпататэ̄н э̄руптытэ̄н, са̄в щё̄с пӯльницат о̄лэ̄г. Ма̄хманувн тэ̄н э̄руптавēг.
О̄пам ос щащēквам наманэ̄н Анатолий Александрович ос Александра Яковлевна Ануфриевыг. Анатолий Александрович трактористаг ос Александра Яковлевна лēккарыг рӯпитасы̄г.
Ам о̄пам ща̄няге-а̄щаге наманэ̄н Александр Изосимович ос Елена Ивановна Ануфриевыг. Александр Изосимович яныг хо̄нт порат санинструкторыг  Москват рӯпитас, ос Елена Ивановна Ня̄хщамво̄ль па̄выл пӯльницат завхозыг рӯпитас.
Ам щащēквам  ща̄няге-а̄щаге наманэ̄н – Яков Михеевич ос Татьяна Ивановна Болотовыг. Яков Михеевич ос Татьяна Ивановна хо̄нт о̄лум порат сас зверофермат рӯпитасы̄г.
Ам ащо̄йкам ос анēквам наманэ̄н Джим Павлович ос Галина Павловна Медведевыг. Джим Павлович рентгенолог-лēккарыг о̄лыс, ос Галина Павловна лēккарн нё̄тнэ нэ̄г рӯпитас. Джим Павлович омаге-а̄тяге – Павел Фёдорович и Татьяна Семёновна Медведевыг. Павел Федорович ня̄врам ханищтан хо̄тпаг рӯпитас, ос Татьяна Семёновна лēккарыг.
Галина Павловна ща̄няге-а̄щаге Павел Трофимович ос Мария Васильевна Серебряковыг о̄лсы̄г. Павел Трофимович хирургыг рӯпитас, ос Мария Васильевна бухгалтерыг.
Ам колта̄гыл о̄лнэ ма̄хманум янгыщ пуссын лēккарыг о̄лсыт, таима̄гыс а̄нумн татем та ёмас. Ам та̄нанылтыл сака янытлахтэ̄гум ос пуссын э̄руптыянум, ам о̄с лēккарыг о̄луӈкве таӈхēгум.
