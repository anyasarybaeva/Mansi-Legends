

	Анастасия Александровна Кофанова Ягрим па̄вылт «Росток» нампа колт а̄гмыӈ-мосыӈ, сакватахтам ня̄врамыт ёт рӯпиты. Тав рӯпитан колнакэ̄т а̄гирищит-пыгрищит сыресыр пормасыт ю̄нтуӈкве, ма̄щтырлаӈкве ханищтыянэ. Такви рӯпататэ о̄вылтыт тав тох потыртас:

	– Ам тамле ня̄вра-мыт ёт хӯрумхуйплов та̄л рӯпитэ̄гум. Тюмень 

	ӯст училищат ха-нищтахтасум ос тыт рӯпитаӈкве патсум. 

	Тыт рӯпитанэм сыс Челябинский педагогический университет а̄стласлум. 

	А̄гмыӈ-мосыӈ, сакватахтам ня̄врамыт ёт ка̄сыӈ хо̄тпа юрщхатуӈкв ат вēрми. Тамле ня̄врамыт ёт рӯпитан ма̄гыс вēритаӈкв э̄ри ос та̄н ётаныл ма̄к сымыӈыщ о̄луӈкве э̄ри. То̄ва а̄гирищит-пыгрищит коррекционный класс щирыл ханищтахтуӈкве тыг тотыглавет. Акв 

	ма̄т ӯнлын ня̄врамыт палт ма̄н ма̄нки юв ялантэ̄в. Ты ня̄врамаквет палт мори э̄лумхо̄лас ат яланты. Та̄н лēккарытн пусмалтавет ос ма̄н та̄нанылн ханищтаӈкве ялэ̄в. Та̄наныл ва̄тихал уральтаӈкве ос ка̄тыл 

	ва̄рнэ рӯпатал пӯмща-лаӈкве э̄ри. Тох 

	ла̄гланыл ос ка̄таныл мощ нёвитыяныл ос та̄кмалтыяныл. Акв 

	са̄т сыс ма̄н кит манос 

	хӯрум щёс акван
	хо̄нтхатыгла̄лэ̄в. Уроканув о̄с са̄всыр пора щирыл о̄лыглэ̄-гыт. То̄ва ня̄врам 

	ёт 15 кум ёмщакв рӯпитэ̄в, тувыл тавēн ӯщлахтуӈкве э̄ри. Мо̄таныт тыгыл 

	са̄внув ӯнлуӈкве вēрмēгыт.

	Ты мастерской-колнакт ма̄н то̄рныл а̄канит ю̄нтэ̄в, матыр ва̄рēв, тэ̄нут па̄йтуӈкве ханищтыянӯв. Маснут ю̄нтнэ ма̄гыс машина о̄ньщēв, тэ̄нут па̄йтнэ ма̄гыс плитал ёвту-весӯв. Сака та̄рвитыӈ рӯпата ва̄руӈкве та̄н ва̄руӈкве ат вēрмēгыт. Молях ва̄гта̄л патэ̄гыт, исум ща̄йпут нас ща̄ил та̄ртуӈкве, муӈи па̄йтуӈкве ос муӈи щаритаӈкве ханищтыянум. Сакати ва̄ганыл, хумус тэ̄нут щё̄питаве. Маныр тыт па̄йтэ̄в, 

	тувыл пасан щё̄питэ̄в 

	ос ма̄нки юв
	та̄япиянӯв. Та̄нанылн тыи сака мӯсты, ты мус рӯтаныл э̄лы-па̄лт э̄ссыгхатэ̄гыт, маныр ва̄руӈкве та̄н ханьщувласыт. 

	Ягримт о̄лнэ са̄всыр та̄л яныт а̄гмыӈ-мосыӈ ня̄врамыт кит-хӯрум хо̄тпаг уртым акван-атыглавет ос тыг 

	урокын тотыглавет. Ма̄н ка̄сыӈ ня̄врам 

	я̄нас ханищтылӯв ос акван-нё̄тхатым 

	матыр ва̄рēв. 

	Ма̄н таи ла̄вуӈкве таӈхēв, ка̄тыл ва̄рим пормасанув са̄всыр касылн кēтыянӯв ос мӯйлупсал мивēв. 

	Мēн Владислав 

	Забродин ёт ня̄врамыт ва̄рнутаныл «Дикая мята» мирхал касылн кēтыгласанмēн. Ты касыл таима̄гыс ёмас, 

	тав дистационный щирыл ва̄рим о̄лы, 

	тув рӯпатат ос потранув са̄ртын хури щирыл кēтавет ос кӯщаит 

	ётыл ущ ювле ла̄тыӈ кēтэ̄гыт. 2014 

	та̄лт ма̄н тот о̄выл 

	места вислӯв. 

	Ха̄льӯс районт ва̄рим касылыт ма̄н о̄с 

	касыглэ̄в, ка̄сыӈ та̄л 

	мӯйлупсал майлавēв. 

	Тамле ва̄рмалит 

	ма̄н та̄ра ты патты-санӯв. Ты колнак 

	ма̄нь, тот ва̄рум 

	пормасаныл пуссын акван-атуӈкве 

	ат вēрмияныл. Ня̄вра-мыт та̄нки рӯтанылн, юртанылн мыганыл манос ялпыӈ хо̄талыт ва̄рнэ порат па̄влыӈ ма̄хумн мӯйлуптыяныл. 

	 

	 

	Тамара 

	Мерова
