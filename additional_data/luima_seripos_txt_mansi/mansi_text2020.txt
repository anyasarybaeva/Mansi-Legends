
О̄лнэ колыт урыл потыр о̄лыс
	Ма̄ янытыл кос хо̄т о̄лнэ колыт нас ат мивет. Ма̄хум кол ёвтуӈкв вēрмēгыт те, та ёвтэ̄гыт, ат те вēрмēгыт, нас са̄внув аренда-олн ойтым тот о̄лэ̄гыт. Ань ты йильпи ва̄рмаль ма̄н ма̄вн ос ты тотвес, рущ ла̄тӈыл тох ла̄ваве – арендный дом.
	Округувт мо̄лты та̄лныл тит тамле колыг ӯнттувесы̄г, акватэ - Нефтеюганск ӯст, мо̄танэ - Ханты-Мансийск ӯст. Ювле
	хультум э̄тпост та колн са̄в колта̄гыл ва̄нтлысыт.  Тот 90
	квартира о̄лы. Ос ка̄сыӈ ка̄сащан хо̄тпа тув о̄лмыгтаӈкв о̄с ат вēрми. Тув янгыщ бюджетный ма̄т рӯпитан хо̄тпат та̄н тамле колыл мивет – ты лēккарыт, ня̄врамыт ханищтан ма̄хум, ня̄врамыӈсадыкт рӯпитан
	ма̄хум.
	Ка̄сыӈ кол ма̄гыс я̄нас аренда-олн хансым о̄лы. Яныгнув те
	кол, о̄лнэ ма̄гыс са̄в олн ойтуӈкв э̄ри. Ань тув о̄лмыгтам ма̄хум 21-33 со̄тыра солко̄ви ойтуӈкв патэ̄гыт.
	Ипотечный агентстват кӯщай хум Евгений Чепель ля̄ххал
	тотнэ ма̄хумн ла̄выс, ань ты
	колыт тиврыт маныр э̄ри, пуссын о̄лы – пасаныт, уласыт, а̄ныт, тэ̄нут ва̄рнэ плитат, хуйнэ пēринат. Нэ̄матыр тув ёвтуӈкв
	ат э̄ри. Хо̄тпа туп тот вос о̄лы, вос рӯпиты. Мо̄т ма̄н о̄лмыгтаӈкв
	те таӈхи, нэ̄матыр ва̄рмаль ат ēмты, колэ ювле мыгтэ, тувыл
	та.
	Ань ты ёмас тэ̄ла Россия
	янытыл э̄лаль тотуӈкв патаве. Ты хосыт то̄ва лēккарыт э̄рыӈ хо̄т
	ат о̄вылхатэ̄гыт, та̄н вос
	ва̄ганыл – мо̄т ма̄н те ва̄нтлэ̄гыт, та̄н тах тот о̄с акв тамле колыл мивет.
	Ос ты кол ёвтуӈкв щар ат ро̄ви, та̄н туп нас о̄лнэ ма̄гыс миӈкв
	патавет. Хо̄тпа пенсиян те
	мины, тав тах ты колныл по̄хан-минуӈкв ла̄ваве.
	 
	Округ мирколныл
	 тēтым ля̄ххал
	ма̄ньщи ла̄тӈыг
	Валентина Васильева
	толмащластэ.
