

	Округ кӯщай ва̄ӈын хо̄тпатэ Геннадий Бухтин Министерство связи, «Ростеле-ком» ос округ Правительстват рӯпитан хо̄тпат ёт хо̄нтхатыглас, та̄н ищхӣпыӈ утыт урыл потыртасыт, са̄в э̄рнэ нэ̄пакыт хассыт.

	Ань ты йист сыре-сыр ищхӣпыӈ утыт ква̄лтапаптувēсыт, та̄н халанылт ма̄к пӯмща-лан ут – интернет. Яныг ӯсытт тав ёмащакв рӯпиты, ос ма̄нь па̄влытт торыӈыщ ва̄руӈкве ат вēрмаве, лю̄льсаӈ рӯпиты. То̄ва па̄влыт ос тамле ут атпыл о̄ньщēгыт. Кӯщаит та урыл потыртасыт, ань интернет ат о̄щнэ манос лю̄льсаӈ рӯпи
	тан па̄влытн хумус нё̄туӈкве патэ̄гыт. 

	Геннадий Бухтин ла̄выс: «Алы ма̄т ос хо̄тал нэ̄глын ēрт о̄лнэ 21 па̄влытн нё̄туӈкве кӯстырнуве. Ос мо̄т ма̄т хумус рӯпитаӈкве патэ̄в, тавагт. Интернет ка̄сыӈ ма̄т мӯсхал щирыл ва̄руӈкве э̄ри. 

	Хо̄тпа кос хо̄т вос о̄лы, яныг ӯст ман ма̄нь па̄вылт, тав ма̄гсылэ 

	ты ищхӣпыӈ ут ёма-щакв вос  рӯпиты».

	Округ янытыл о̄лнэ ищхӣпыӈ утыт хосыт ля̄ххал тотнэ Департамент колт кӯщаиг о̄лнэ хум Юрий Торгашин ла̄вме щирыл, ма̄навн ань Министерство связи нё̄туӈкве патыс. Тав округувн нё̄тнэ̄тэ 

	коныпал Россия яны
	тыл мо̄т са̄в ӯсытын ос округытн нё̄ты. Связь тэ̄ла о̄с ва̄ри. 

	Ань ка̄сыӈ ма̄т ма̄хум 

	телефон хосыт по-тыртаӈкве вос вēрмēгыт, са̄всыр хащта̄л утыт ва̄равет (оптоволокно ос радиорелейный линият). Тот рӯпитан ма̄хум олныл Россия бюджетныл ойтавет».

	 

	Округ кӯщай 

	пресс-службаныл 

	тēтым ля̄ххал 

	ма̄ньщи ла̄тӈыг 

	С. Ромбандееван 

	толмащлавес
