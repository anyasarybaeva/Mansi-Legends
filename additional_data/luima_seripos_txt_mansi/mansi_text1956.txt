

	 Виолетта Маметчина Ха̄льӯс район Ня̄хщамво̄ль па̄вылт о̄лы. Ты та̄л тав  нёлолов класс а̄стлас.  А̄ги школат сака ёмащакв ханищтахты. Са̄всыр конференцият рӯпитанэ̄ныл порат доклад акваг щё̄питы, ялпыӈ хо̄талытт мо̄т а̄гит ёт о̄с э̄рги, 

	йӣкви. 

	Виолетта а̄тятэ хатань хум, оматэ ос ма̄ньщи нэ̄. Анēкватэ Татьяна Семёновна Тасманова Нёрахи па̄вылт о̄лы. Виолетта ма̄нь та̄гыл туи порат ӯщлахтуӈкве та па̄вылн яланты. Анēкватэ таве ма̄ньщи ла̄тӈыл потыртаӈкве ханищтытэ, ань  а̄ги ща̄нь ла̄тыӈ ёмащакве хӯлы. Виолетта ма̄ньщи пēс йис ва̄рмалитыл сака пӯмщалахты. Ты туи тав  Я̄сунт па̄вылн «Ма̄нь Ӯскве» ӯщлахтын ма̄н ялуӈкве щё̄питахты.  

	Людмила Теткина 

	 
