

	Ам намум Никита Гындыбин. Ты хурит мēн Тамара э̄щум ёт по̄слым о̄лымēн. Ам яныг таквс э̄тпос 29 хо̄талэ̄т 2006 та̄лт самын патсум, тав ос о̄йттур э̄тпос 20 хо̄талт 2008 та̄лт самын патыс. Ань ам нилыт классыт ханищтахтэ̄гум, Тамарам китыт классын минас. Мēн йӣгрищ ос а̄пщирищ о̄ньщимēн, Лена ос Павлик. Тэ̄н иӈ ма̄ниг, садикн ялантэ̄г. А̄тяв наме Виталий Николаевич, омав Вера Леонидовна. 

	Ам щащēквав урыл ла̄вуӈкве таӈхēгум, тав наме Ульяна Павловна Гындыбина. Школат са̄в та̄л учителиг рӯпитас, ань пенсият о̄лы, ӯщлахты. Щащēквав сака ёмас, сымыӈ хо̄тпа, тав ма̄нав э̄руптытэ. Ма̄н таве о̄с сака э̄руптылӯв, янытлылӯв, са̄в ёмас ла̄тыӈ тавēн ла̄вēв, са̄в та̄л пуста̄гыл вос о̄лы!

	Анēквав наме Инна Леонидовна. Таве ма̄н о̄с э̄руптылув, ёмас, сымыӈ ла̄тӈыл ла̄вилув. Пус кат, пус ла̄гыл тавēн!

	 

	Никита Гындыбин, 9 та̄л, Кульпас па̄выл  

	 
