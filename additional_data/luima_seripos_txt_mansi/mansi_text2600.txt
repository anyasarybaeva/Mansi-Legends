
Са̄ртын студентыт соссаӈ ма̄хум ла̄тӈытн ханищтан ма̄гыс ЮГУ тармыл я̄нас институт о̄лыс. Ётыл тав рӯпататэ хот-по̄илтавес. 2013 та̄лт мо̄т институт ва̄рвес, тав Лӯима ма̄хум институтыг намаявес. Ань хумус тав рӯпиты, маныр рӯпата тот ва̄раве, ты о̄вылтыт тэ̄лат та̄ра-паттын ма̄гыс ам Дина Васильевна Герасимова ёт потыртасум. Тав тот кӯщаиг о̄лы, ань тав ла̄выс:

	– Ма̄н округувт 

	соссаӈ ма̄хманув о̄лупсаныл ӯргалан ма̄гыс, та̄н ла̄тӈаныл, пēс наканыл э̄лаль 

	тотнэ ма̄гыс ты институт ва̄рыслӯв. Тувыл ма̄ньлат а̄гит-пыгыт халт са̄внув хо̄тпа 

	яныг образование вос о̄щсыт, та̄нанылн нё̄туӈкве вуйхатсӯв.

	Ань туп тыт тамле та̄рвит ва̄рмаль о̄лы, 

	ты институтыт ханищтахтан ма̄гыс ма̄н ва̄т 

	нупыл ат хо̄тпа тув атуӈкве ат вēрмēв. Тыса̄вит студент о̄выл курсын пирмайтаӈкве кос э̄ри. Образование са̄кконыт палт тамле хӯлтнэ ла̄тыӈ о̄лы. Ма̄н ханты, ма̄ньщи 

	ос ё̄рн ла̄тӈыт, 

	литература ос культура ханищтан ма̄гыс ат манос хо̄т хо̄тпа хо̄нтэ̄в ке, тувыл та. Ань са̄выӈпа̄лэ а̄гит
	пыгыт мо̄т ма̄т ханищтахтуӈкве ка̄са-щēгыт. 

	Ты та̄лт  гуманитарный институтувт 

	хо̄тпан нупыл онтолов соссаӈ ня̄врам ханищтахты, менеджмент ос экономика палт - 

	нёлсат акв хо̄тпа, политехнический институтт - китхуйплов студент, юридический тэ̄лат – атхуйплов хо̄тпа, ма̄-вит ӯргалан институтт – са̄тхуйплов э̄лумхо̄лас ос управление ма̄т ищхӣпыӈ утыт ёт рӯпитан 

	хо̄тпаг хӯрумхуйплов студентыт ханищтахтэ̄-гыт. Хӯрумхуйплов соссаӈ хо̄тпа аспирантурат ловиньтахтэ̄гыт 

	ос яныгса̄ткем 

	э̄лумхо̄лас юил ёхталым са̄всыр ма̄т тыт ханищтахтэ̄гыт.

	Таи ёмас - ма̄н 

	лӯима̄ ма̄хум институтув па̄лыл та̄нанылн 

	матыр нё̄тмил ва̄
	руӈкве вēрмēв. Та̄нки пуссын акван-юрщхатым мо̄т финно
	угорский универси-тет студентыт ёт 

	ва̄йхатэ̄гыт ос са̄всыр 

	проектыт, семинарыт 

	щё̄питэ̄гыт. 

	Ма̄нки тэ̄ланув э̄лаль тотнэ ма̄гыс, образование ос ма̄ньлат ма̄хум ёт рӯпитан 

	департамент ёт акван-потыртахтым рӯпитэ̄в. Ма̄н палтув пуӈктотнэ нэ̄г 

	Ирина Борисовна Лисютина о̄лы. Мēн 

	тав ётэ ма̄нь па̄влыӈ 

	школатн аквъёт 

	ялантымēн ос соссаӈ 

	ня̄врамыт ёт ва̄йха-тымēн. Ща̄нь ла̄тӈыл олимпиадат миннэ 

	порат та а̄гит-пыгыт 

	ёт потыртахтэ̄в, ма̄н 

	институтувн ханищтах-туӈкве вос ёхтэ̄гыт. 

	Ам ётум рӯпитан 

	хо̄тпа воссыг а̄тим. 

	Ам амккем тыт рӯ
	питэ̄гум, соссаӈ студентыт тэ̄ланыл ма̄гыс пуӈктотэ̄гум ос ка̄сыӈ институтыт «Языко
	вая картина мира 

	обско-угорских 

	народов» нампа курс ловиньтэ̄гум. Налыман щё̄с лекцият 

	ка̄сыӈ институтыт 

	ловиньтыянум ос 

	тувыл студентыт зачёт мыгыт. Тот 

	ханты, ма̄ньщи ос рӯтыг о̄лнэ ма̄хманув ла̄тӈаныл, пēс о̄лупсаныл о̄вылтыт матыр-а̄ти пуссын 

	потыртыянум. То̄ва-накт, ва̄им, рущ 

	манос мо̄т мир 

	студентыт воращлэ̄гыт, нэ̄матыр ва̄ӈкве ат таӈхēгыт ос тувыл кит-хӯрум лекция 

	хӯнтлын юи-па̄лт 

	э̄лаль пӯмщалахтэ̄гыт, нэ̄мат ат нёсара̄лэ̄гыт. Зачёт щирыл ёмас 

	рефератыт хансэ̄гыт. Тувыл та̄н ётаныл 

	ханищтахтын соссаӈ ня̄враманув ат 

	э̄ссамтэ̄гыт, номтыӈыг 

	ēмтэ̄гыт. 

	Ты лӯима̄ институвт ня̄врамыт рущ ос ща̄нь ла̄тыӈ, литература ханищтан хо̄тпаг ханищтасанӯв. Юи-о̄выл та̄ланувт рущ ла̄тыӈ ханищтан ва̄рмаль хот-вуйвес. Таима̄гыс са̄в ма̄ньлат а̄гиянув-пыганув школан рӯпитаӈкве ат 

	вивет. Ма̄н ань э̄лаль 

	тох номсэ̄в, ща̄нь 

	ла̄тыӈ ханищтан коныпал та̄н культурологыг, историкыг акв 

	специальность а̄стлан хо̄тпаг вос ханищтавет. То̄нт са̄внув студентыт ма̄н палтув ханищтахтуӈкве ка̄сащанувыт. Студентыт та̄нки о̄с анкета 

	щирыл тох ла̄всыт. Ос ма̄н акв курс, ты ва̄т 

	нупыл ат студент, атуӈкве вēрмынувӯв. 

	 

	Тамара 

	хатанева
