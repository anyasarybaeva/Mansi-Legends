

	Округ губернатор Наталья Комарова 

	ма̄ньполь э̄тпос о̄выл щислатэ мус 

	Департаментыт пуссын та̄нки рӯпатаныл  о̄вылтыт мир э̄лы-па̄лт  потыртаӈкве ла̄всанэ.  Ань ма̄хум матыр пӯмщалан ва̄рмаль о̄ньщēгыт ке, та̄нанылн ла̄тыӈ вос хансэ̄гыт.  Та̄н ювле потыртан ла̄тӈыл тах кēтавет. Тувыл ты э̄тпос ва̄т нупыл нёлолов щислат пуссын матыр хӯлтыглан манос йильпииг та̄ра-паттым тэ̄лат урыл Наталья Владимировна э̄лаль потырты тах.Ля̄ххал тотнэ хо̄тпатн ань ты то̄ва тэ̄лат урыл  Илья Верховский, внутренних ос внешних связей Департаментыт кӯщай хум, ла̄тыӈ хӯлтыс. Ка̄сыӈ департамент такви ка̄сащан щирēтыл ла̄тыӈ тоты. То̄ват са̄в ма̄хум акван-атхатам  колт рӯпатаныл урыл потыртасыт, ос тот ва̄рнэ тэ̄ланыл ма̄гыс китыглавēсыт. Та щи-рыл Госзаказ, ЖКХ ос энергетика, Илья Аркадьевич кӯщай хум де
	партамент рӯпататэ  ос онтолов мо̄т кӯщаит та̄нки отчётаныл ловиньтасаныл. Мо̄т онтолов колыт ётылнув аквтох ма̄хум атэ̄гыт, акван-нё̄тхатым  э̄лаль рӯпитаӈкве потыртахтэ̄гыт.

	Мо̄таныт ищхӣпыӈ ут хосыт потраныл хассаныл. Ма̄хумн тот ловиньтавет ос тувыл та̄нки китыглан манос матыр хӯлтыглан ла̄тыӈ хансуӈкве вēрмēгыт. Тамле тэ̄лат мирн нё̄тмил ва̄рнэ департамент, ханищтап ос ма̄ньлат ма̄хум ёт рӯпитан ос мо̄т ат кӯщаит ва̄рсыт. 

	Ма̄-вит ӯргалан департамент видеоконференция хосыт ма̄хум ёт рӯпитасыт. Тамле потыртан рӯпата рущ щирыл «очно-заочный»  ва̄рмалиг ла̄ввес.

	На̄н ты ва̄рмалитыл матыр пӯмщалаӈкве патэгы̄н ке манос хотты департаментыт рӯпатаныл уральтаӈкве тахмаегы̄н ке, то̄нт ищхӣпыӈ ут хосыт департамент наме тув хансэлы̄н ос тувыл тот э̄лаль кисхатэ̄н. Округ янытыл са̄в ва̄рмалит та̄ра-паттын ма̄гыс мо̄лал ищхӣпыӈ ут палт  «Югражданин» нампа ос «Югра многоликая» ло̄псыг ва̄рвесы̄г. На̄н ты утыг о̄с тот сунсуӈкве, ловиньтаӈкве вēрме-гы̄н. 

	Тамара Мерова

	 
