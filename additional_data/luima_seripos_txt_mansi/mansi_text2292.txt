

	Ты хурит Сургут ӯс пыг-рищ Арсений Суконник по̄слым о̄лы (а̄гирищит халт лю̄ли). Тавēн хӯрумхуйплов та̄л, нёлолов классыт ханищтахты. Арсений ка̄тыл ё̄паньщи ва̄ит (валенкат) ва̄руӈкве ха̄сы. Тӯяг Ханты-Мансийск ӯст ня̄врамыт ма̄гыс конференция о̄лме порат тав ты урыл акв-кит ла̄тыӈ ла̄выс.

	– Ты тэ̄ла ам Сургут ӯст о̄лнэ Центр ремёсел колт ханищтаслум. Аквматнакт йильпи та̄л кастыл ам омагум-а̄тягум матарыл мӯйлуптаӈкве э̄рыс, номсахтуӈкве патсум, тувыл тамле ва̄иг ка̄саласум. Ханищтахтуӈкве патсум, ва̄руӈкве о̄вылтахтасум. Тувыл сунсэ̄гум, со̄ль, ё̄паньщииг ты тэ̄лсы̄г. Кит тамле пара ва̄рсум, омагумн-а̄тягумн мӯйлуптасагум. Та па̄сныл ё̄паньщит акваг ва̄руӈкве 

	патсум, конференцият о̄лыгла-маныл порат мастер-классыт ва̄рыгласум. Ты рӯпата а̄нумн сака мӯсты. Ам номсэ̄гум, ты 

	сака э̄рнэ тэ̄ла, ё̄паньщит – ты 

	ма̄к рēгыӈ ла̄гыл маснут.

	 

	Светлана Матвеева 
