
Округув намхо̄талэ̄т ва̄т са̄грапнал саквалан э̄тпос 10 хо̄талэ̄т округ Дума депутатыт акван-атхатыгласыт. Та̄н о̄ста са̄в са̄ккон йильпи щирыл хассаныл. О̄влэ̄т та урыл потыртасыт. Та̄н ётаныл рӯпитам о̄йка В.С. Валеев по̄хан-тēтсаныл, тав пēнтсылэ ань мо̄т хо̄тпа рӯпитаӈкв паты. Та депутат лю̄ль ва̄рум, тэ̄нут тыналан нэ̄ са̄всыр лю̄ль ла̄тӈыл пиныстэ. Ляпат камера о̄лум, ты ва̄рмаль по̄слыма, ань ты тина ищхӣпыӈ утыт ка̄салаӈкв ро̄ви.

	Тувыл ма̄хум яныт-лавēсыт, Ханты-Мансийск ӯс кӯщай Василий Филипенко янытлавес, ты ма̄н округ о̄выл кӯщаюв Александр Филипенко тав пыге, тав ма̄гылн тагатан по̄сыл майвес. Тав ётэ 18 хо̄тпа округ Дума па̄лыл 

	Почетный грамота нэ̄-пакыл майвēсыт.

	Сӯкыр э̄тпосныл ма̄н о̄лнэ коланув ма̄гсыл са̄внув олн ойтуӈкв ла̄ввесӯв, кол ёмащакв щё̄питан ма̄гсыл ты олн юв-пуваве. Ань округувт о̄лнэ са̄выӈпа̄лэ ма̄хум ты олн ойтуӈкв ат ка̄сащēгыт, са̄всыр яныг кӯщаянувн пищма хансэ̄гыт. Тыи ма̄гыс ты ва̄рмаль урыл хансым са̄ккон акваг йильпи щирыл та хансаве. 

	Ань депутат-ма̄хум тамле ла̄тыӈ тув хассыт – йильпи колн ущты о̄лмыгтам ма̄хум 5 та̄л ты ва̄рмаль ма̄гыс олн ойтуӈкв ат патэ̄гыт. Кол ӯнттын порат олн ойтум ма̄хум, та̄н рущ ла̄тӈыл «дольщикыг» ла̄вавет, та̄н о̄с матахмат та̄л ойтхатуӈкв ат патэ̄гыт. 

	Округувт ты олн атнэ ма̄гыс «Югорский» нампа фонд ва̄рвес. Та̄наныл уральтан ма̄гыс ань комиссия ва̄раве. Ос ка̄сыӈ кол ма̄гыс мирн ойтым олныт я̄нас атуӈкв патавет, акван ат пинавет. Ты хосыт кос хоты колт о̄лнэ хо̄тпа ва̄ӈкв паты, тав о̄лнэ колытныл манах солко̄ви атвес, ху-мус та̄н холтавет.

	Округув янытыл манах олн холтаве, ул 

	ка̄сыӈ сапра̄нит депу
	татыт ты урыл по-тыртэ̄гыт. Ань та̄лув ты оигпи. Олн ловиньтан департаментыт кӯщай нэ̄ Вера Дюдина та̄нанылн потыртас, онтолов э̄тпос сыс округувт 119 млрд. солко̄ви холтвес, 8 млрд. солко̄ви со̄пасыг хультыс. Та̄л оигпан мус та̄н матыр э̄рнэ ва̄рмаль ма̄гыс тах холтавет.

	Депутатыт рӯпи-таманыл халт округ кӯщай нэ̄ Наталья Комарова ты сапра̄нин ёхталас. Тав мощ хӯнтлыс, са̄ккон хаснэ ма̄хум маныр урыл потыртэ̄гыт. Тувыл та̄наныл округ намхо̄талэ кастыл янытласанэ ос ты урыл потыртас.

	Ты 2014 та̄л сыс депутат ма̄хум 114 са̄всыр 

	са̄ккон пирмайтасыт. 

	Та̄н округ миркол 

	кӯщаит ёт халанылт 

	нё̄тхатым ёмащакв рӯпи
	тасыт. Э̄лаль аквтох 

	рӯпитаӈкв э̄ри.

	Ма̄ньщи ос ханты ла̄тӈыг урыл тав тох ла̄выс. Ма̄н округувт ты ла̄тӈыг э̄лаль тотнэ ма̄гыс яныг рӯпата ва̄руӈкв э̄ри. Ты рӯпата соссаӈ мир Ассамблеят рӯпитан ма̄хум акваг та̄ра-паттым вос о̄ньщияныл. 

	Мощ ётылнув журналистыт Еремей Айпин титыгласаныл: «Ма̄ньщи ос ханты ла̄тӈыг ӯргалан ма̄гыс округувт ман мощща рӯпата ва̄раве? Манрыг яныг кӯщаюв Н. Комарова ты урыл ва̄тихал потырта̄лы?» 

	Еремей Данилович 

	ла̄выс, со̄ль, ань ма̄нь-щи манос ханты ла̄тыӈ ва̄нэ хо̄тпат акваг мощ-щамēгыт. Школат ла̄тыӈ ханищтан урокыт хот-вуйвēсыт, туп ка̄сащан ня̄врамыт та̄н ща̄нь ла̄тыӈ ханищтэ̄гыт. Ёмас ханищтан нэ̄пакыт о̄с а̄тимыт, йильпи нэ̄пакыт хансуӈкв э̄рēгыт. Са̄в ва̄рмаль о̄лы, са̄в рӯпата ва̄руӈкв э̄ри. Матъёмас ань округ кӯщаюв ты урыл акваг потыртаӈкв патыс. 

	Валентина Хозумова

	 
