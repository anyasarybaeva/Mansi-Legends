
Хум хо̄тпат янытлан хо̄тал э̄лы-па̄л хо̄талт округ военный комиссарыг о̄лнэ хум Юрий Михайлович Буров ёт пресс-конференция о̄лыс. Тав ань о̄лнэ армияв урыл потыртас.

	– 2014 та̄лныл ма̄н округув янытыл са̄тлов хо̄тпа контракт щирыл армият лусытэ̄гыт. Ань ма̄н армиявт ма̄шинат, танкыт, товлыӈха̄пыт, на̄иӈха̄пыт пуссын йильпит.  Ма̄н ма̄в нупыл матыр ва̄рмаль те ēмты, ма̄н армияв ва̄т кум сыс хо̄нтлан ма̄гсыл атхаты. Ты ма̄гсыл ма̄ янытыл ма̄н армияв ма̄к ё̄р армияг ла̄ваве. Контракт щи-рыл лусытан ма̄хманув хосыт ма̄н ё̄рыг ты ēмтсӯв.

	Салта̄танув урыл ла̄вуӈкв таӈхēгум, ань акв та̄л лусытэ̄гыт, та̄н ма̄гсыланыл пуссын ва̄раве. Нэ̄мхотьютн ат саватавет. Ка̄сыӈ 

	а̄лпыл ос э̄типа̄лаг алпияныл, ла̄гланыл, ка̄-таныл сунсавет, нэ̄ма-тыр ю̄ныгтым ма̄ алпиянылт ул вос о̄лы. 

	Ущты лусытан ма̄н миннэ пыгыт телефон хосыт потыртанэ̄ныл ма̄гсыл тит сим-картал олнта̄л мивет. Акватэ таквина̄тэ̄н выгтэ, мо̄танэ ос юв рӯтанэ палт тēтытэ. Та щирыл халанылт потыртан ма̄гсыл тынэ тынта̄лнувег о̄лы. Тувыл ань салта̄тыт о̄щнэ маснутаныл рēгыӈыг о̄лэ̄гыт. Ты юи-о̄выл тит та̄л сыс ма̄н армиявт нэ̄мхотьют ат по̄льтыслӯв. 

	Ма̄н ма̄ньлат хум хо̄тпанув та̄ра лӯсытан ма̄н миннэ̄ныл ма̄гсыл ма̄н такос пуссын ва̄рēв. Та̄н лусытаӈкв ат таӈхēгыт. 2014 та̄лт ва̄т ма̄ньлат хум лусытан миннэ ма̄ныл оясыт. То̄ват ань ты мус 

	полициян иӈ та тинсавет. Тӯйталахтынэ̄ныл щирыл та̄нтина̄нылн лю̄ль ва̄рēгыт. Йильпи са̄ккон щирыл лӯсытан ма̄н ат ялнэ хум хо̄т-а̄ти ёмас рӯпатан ат виве. 

	 

	Александр ВЬЮТКИН

	 
