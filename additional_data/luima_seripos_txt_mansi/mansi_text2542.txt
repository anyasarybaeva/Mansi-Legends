

	Ханты-Мансийск ӯс нэ̄пак ловиньтан кол ос культура департамент «Слоwwwо» нампа йильпи  касыл ва̄рēг. Рēтыӈ ю̄свой э̄тпос о̄выл хо̄талныл заявка нэ̄пак тув кēтуӈкве ро̄ви.

	18 та̄л яныт ос тыгыл яныгнув хо̄тпат та̄нки хансум потраныл ос стиханыл тув кēтуӈкве вēрмияныл. Э̄лумхо̄лас нёлолов ва̄рум номинациян акв потыр манос акв стих вос кēты. 

	Тамле касыл таи ма̄гсыл ва̄руӈкве номылматвес, округув янытыл потрыт ос стихыт хаснэ ма̄хум вос ва̄вет. «Слоwwwо» нампа касыл ты та̄л о̄выл щёс ва̄раве. Ты ва̄рмаль кит та̄л акв щёс щё̄пита̄лыглаӈкве патаве. 

	Хансым потрыт ос стихыт рēтыӈ ю̄свой э̄тпос о̄выл хо̄талныл яныгпо̄ль э̄тпос о̄выл хо̄талэ мус кēтуӈкве ро̄ви. Ма̄нь таквс э̄тпос  но̄х-патум хо̄тпат наманыл ла̄вавет. То̄ват 50 со̄тыра солко̄вил, диплом-нэ̄пакыл ос мӯйлупсал мивет. 

	Пищмат ты адресн кēтэлын: 628012 Ханты-Мансийск ӯс, Мира ӯсхулы 2, 316 колнак. 

	Ос ты телефон хосыт касыл урыл пумщалахтэ̄н: 8(3467) 33-33-21 Ольга Михайловна Павлова, нэпак ловиньтан кол кӯщай нэ̄, китыглэлы̄н. 

	 

	Ля̄ххал ма̄ньщи ла̄тӈыл Людмила Тасманова хансыстэ
