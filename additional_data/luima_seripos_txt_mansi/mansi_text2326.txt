

	Ты э̄тпост са̄тыт щислат А̄с-угорский ма̄хум «Хо̄тал» нампа театр рӯпататэ о̄ста о̄вылтастэ. Ӯсувт о̄лнэ ос мо̄т мӯй ма̄хум та хо̄талт акв пӯмыщ спектакль Ханты-Мансийскат суссыт.

	Тав «Любовная диатриба мужчине в кресле» намаим о̄лы. Ты 

	суссылтан ут Колумбия ма̄т самын патум хум Габриэль Гарсиа 

	Маркес тав потре 

	щирыл ва̄рвес. Тав намыӈ-суиӈ хо̄тпа, «Сто лет одиночества» нампа  хансум потре ул ма̄ янытыл о̄лнэ мирн ловиньтавес. 

	О̄лме сыс Маркес са̄т яныг потыр, 47 са̄виткем ма̄нь потрыт хансыс ос кина ва̄рнэ ма̄гыс лов сценарият щё̄питас. 1982 та̄лт 

	мирхал Нобелевский премиял майвес. 2012 та̄лт Россиявт таве 

	янытлан ва̄рмалит о̄лсыт. То̄нт тав са̄в 

	мирыт акван-юрщ-хатнэ̄ныл ма̄гыс ма̄гылт 

	о̄щнэ по̄сыл мӯй-луптавес. 

	Ань ос тав хансум 

	акв потре Анна-Ксения 

	Вишневская спектаклиг щё̄питастэ. Тот Марина Марушевская (Кашпирева) ма̄щтырыг ёнгыс. Ты ёнгилэ урыл 

	тав хосат та̄гыл номсахтыс. Тот нэ̄г-хумыг 25 аквъёт хумус о̄лсы̄г, таи 

	о̄вылтыт актриса потыртас. Тавēн Алексей Пересидлый, 

	Мария Лельхова, Пётр Змановский э̄рыг 

	та̄нынса̄ӈквылтасыт, то̄ва ма̄т зрителиг 

	ёхтум хо̄тпат нё̄тсыт. 

	Режиссёр нэ̄ ты ёнгил щё̄питан ма̄-хумн, маснутыт 

	ос са̄всыр пормасыт ю̄нтнэ хо̄тпат ёт ты спектакль сака пӯщмиг щё̄питасаныл. 

	Спектакль а̄стум порат Еремей Айпин 

	театрыт рӯпитан 

	ма̄хум э̄сгысанэ, пӯмащипа ла̄тыӈ 

	ла̄выс. Театр кӯщай 

	хум Евгений Литвинчук ма̄хманэ о̄с янытласанэ ос ма̄г ёт ва̄рим 

	яныг атыӈ ня̄нь та̄нанылн мӯйлуптас. 

	 

	 

	Тамара 

	Саквъяныл 
