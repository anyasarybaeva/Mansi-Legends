

	Мощ мо̄лалнув Ханты-Мансийск ӯст «Год культуры – 2014» нампа хо̄тал янытлавес. Та ва̄рмаль ӯст о̄лнэ Центр искусств нампа колт о̄лыс. Округув янытыл са̄в мир ёхталас. Та̄н пуссын ва̄рум рӯпатаныл ма̄гсыл пӯмащипа ла̄тӈыӈ пищмал, диплом-нэ̄пакыл ос ма̄гылн тагатан са̄всыр нампа по̄сыл янытлавēсыт. 

	Ма̄ньщи мирув халт ат хо̄тпа губернаторув Наталья Владимировнан са̄всыр мӯйлупсал мӯйлуптавēсыт. Та̄н наманыл – Андрей Семёнович Тарханов, Александр Дмитриевич Сайнахов, Светлана Селивёрстовна Динисламова, Галина Рудольфовна Кондина ос Галина Николаевна Ларионовна. Ты ма̄хум пуссын са̄в та̄л культура ма̄т рӯпитэ̄гыт. 

	 

	Александр АНЯМОВ
