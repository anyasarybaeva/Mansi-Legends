

	Россия янытыл пенсионный фондыт мо̄т щирыл рӯпитаӈкв о̄вылтахтаманыл па̄сыл 25 та̄лыг ēмтыс. Ты э̄лы-па̄лт та̄н пенсиян патхатам ма̄хум рӯпата  та̄ланыл ловиньтасаныл ос тувыл олныл ойтсаныл.

	Ань та̄л сыс тэ̄нутыт, маснутыт, колыт ма̄гыс ойтнэ олныт ка̄сыӈēмт но̄х-лаплавет. Таима̄-гыс фондыт рӯпитан хо̄тпат пенсия олныт о̄с мощ но̄х-нё̄тыяныл, рущ ла̄тӈыл ты тэ̄ла 

	«индексацияг» ла̄ваве. 

	Ты та̄л рēтыӈ ю̄свой э̄тпост пенсионерыт 

	олнаныл 11,4% са̄вну-вēг ловиньтавет. 2016 та̄лт туп ат рӯпитан 

	пенсионерыт олнаныл но̄х-нё̄тавет. Рӯпитан пенсионерыт олнаныл аквта са̄витыг хультуптавет. 

	2015 та̄л оигпам мус 1967 та̄лт самын патум хо̄тпат ос тыгыл ма̄ньлатнувēг о̄лнэ хо̄тпат пенсияныл «накопительный» щирыл акван-атнэ ма̄гыс ка̄сащан ла̄тыӈ ке 

	ла̄всыт, та̄н ётыл кит ма̄ныл пенсиял 

	ойтуӈкве патавет. Та̄нанылн хӯлтуӈкве э̄рыс, та̄н государство палт олнаныл хультуптыяныл манос хотты негосударственный пенсионный фондын олнаныл мыганыл. Ла̄тыӈ нэ̄мхотталь ат кēтум хо̄тпат туп страховой пенсиял ойтуӈкв патавет.

	Аквтох пенсиян 

	ущты патхатнэ хо̄тпат та̄нки документ-нэ̄паканыл мощ са̄ртыннув акван вос атыяныл. Ань э̄рнэ нэ̄паканылт то̄внакт хансым ла̄тӈыт ат торгамтахтэ̄гыт, печать-по̄саныл ёмщакв ат на̄ӈкēгыт. Ка̄сыӈ хо̄тпа тамле ва̄рмалит та̄ра вос паттыянэ, мӯсхалыг щё̄питыянэ ос тувыл 

	тав пенсия олныл э̄рнэ торыг ловиньтаве. Матахмат э̄тпосн олнанэ юв ат пувавет. 

	Пенсионный фонд то̄ва предприятият ёт ищхӣпыӈ ут хосыт потыртахтым ань рӯпитаӈкве патыс. Та предприятият э̄лумхо̄лас пенсиян патхатнэ̄тэ э̄лы-па̄лт «трудовой» нэ̄пакēт хансум ла̄тӈыт пуссын по̄славет ос пенсионный фондын кēтавет. Тот нэ̄пак сунсаве ос матыр лю̄лиг ке о̄лы, ювле ла̄тыӈ кēтэ̄гыт. Ань та тэ̄лат ёмщакв щё̄питаӈкве а̄лымавет ке, э̄лумхо̄лас пенсия 

	олнанэ та̄ра виӈкв 

	патыянэ. Ты тэ̄лат урыл такви о̄с вос номсахты ос тэ̄ланэ э̄лаль ул вос лаквтыянэ. 

	Ань округув янытыл 408 со̄тыра пенсионе-рыт о̄лэ̄гыт. Са̄в та̄л рӯпитам ос са̄в олн 

	сэ̄лум хо̄тпа 18 со̄тыра 800 са̄вит солко̄вил 

	ойтавет. Мощща та̄л рӯпитам хо̄тпа туп 

	«социальный» нампа пенсиял ойтаве, тав округт «прожиточный минимум» са̄витыг олныл миве. 

	Тувыл кит манос хӯрум ня̄врам о̄щнэ щēмьят «материнский капиталыг» ла̄внэ 

	олнаныл о̄с фондытн уральтавет. Тамле сертификат-нэ̄пакыт 95 со̄тыра 500 щēмьят о̄ньщēгыт. Ань ты тэ̄ла 2018 та̄л оигпан мус э̄лаль тотвес. Та олныт хӯрум тэ̄лан холтуӈкве ро̄ви,  ань  акв ва̄рмаль 

	о̄с тув хасвес. Тыи а̄гмыӈ-мосыӈ, саква
	тахтам ня̄врамыт пусмалтан ма̄гыс олныт холтуӈкве мивет. 

	Ювле хультум та̄лыт сыс са̄выӈпа̄лэ щēмьят халт 89% колта̄гыл кол ёвтнэ ма̄гыс олнаныл холтсаныл. 10,8 % - ня̄враманыл э̄лаль ханищтан ма̄гыс холтсаныл, 0,2 % са̄вит ща̄нит та̄нки пенсияныл 

	ма̄гыс пинсаныл.

	Ос 2015 та̄л та̄рви-тыӈ та̄лыг о̄лме ма̄гыс «материнский капитал» нампа серти-фикат-нэ̄пакныл то̄ва щēмьят олныл миӈкве ла̄ввēсыт. Та̄н та̄нки о̄лнэ  ма̄нанылт нё̄тмил ма̄гыс заявление
	нэ̄пак вос хансэ̄гыт ос та олнытыл хус со̄тыра солко̄вил тах та̄ставет. Заявленият ма̄ньполь э̄тпос налыман нупыл о̄выл щислатэ мус туп пирмайтаӈкве патавет. 

	 

	Тамара 

	хатанева 
