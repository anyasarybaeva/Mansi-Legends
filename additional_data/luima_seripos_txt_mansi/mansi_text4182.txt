

Татьяна Дмитриевна Слинкина 2017 тāлт вāти хо̄тал э̄тпост нёлоловхойплов щислат сāтлов тāлэ то̄влыс. Мāн таве ты кастыл янытлылӯв.

	 

Я̄тил Татьяна Дмитриевна!

	 

Тыхо̄тал а̄лпыл са̄йкаланэн порат

Тамле яныг-яныг ялпыӈ хо̄талт

Наӈ сымын кӯпнитыг вос суйты, 

Наӈ номтын сыстамыг вос ēмты. 

Тыхо̄тал То̄рум посыӈ хо̄тал ва̄рыс, 

Тыхо̄тал То̄рум ёмас во̄ткве тотас. 

Во̄ткве хо̄и — наӈ номтын, наӈ сымын ма̄гыс,

Во̄ткве хо̄и — наӈ ва̄гын, наӈ нотын ма̄гыс,

Вос ӯргалавен, вос яныг мирув хосыт

Ты ёмас ма̄лтып во̄тквен молях тотыглавен.

Ка̄тагын ос мир янытлан ва̄рмаль,

Я̄тил ма̄ньщи ма̄хум э̄рнэ ва̄рмаль

Э̄лаль ва̄руӈкве, э̄лаль тотуӈкве вос вēрмēг,

Мāнь хо̄тпа сымна, мāнь номтытн вос хо̄ēгыт.

Вос ва̄рмалянын во̄ткве пувласан сыс а̄стапēгыт,

Вос я̄тил, мӯтраӈ номтанын, ма̄ньлат ма̄хумн ма̄гыс

Яныг посыӈ, яныг номтыӈ нэ̄пакыг патэ̄гыт!

Пус ка̄т, пус ла̄гыл, То̄румн, На̄й-О̄тыранын ӯргалым вос о̄лэ̄гын!

	А̄с-угорский институтт рӯпитан а̄ги Татьяна Бахтиярова наӈын ла̄тыӈ кēтыс.

	Мāньщи отделт рӯпитан нэ̄т Татьяна Дмитриевнан о̄с сымыӈ лāтыӈ кēтэ̄гыт: «Митри о̄йка мāнь Татья, самын патмын порат ащирмаг о̄лыс. Туп ты ащирма наӈ сымын ат хо̄ис. Пуссын мир нупыл наӈ ёмас сымыл о̄лэ̄гын. Ща̄нь-āщ лāтыӈ э̄лаль тотэ̄гын. Пус кāт, пус лāгыл о̄лэн!»
