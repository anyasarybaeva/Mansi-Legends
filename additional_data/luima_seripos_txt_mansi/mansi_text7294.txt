
Ма̄н округувт йильпи та̄л о̄вылтахтам э̄лы-па̄лт онтолов со̄тыра ма̄хум  сощзащита па̄лыл олныл ойтвēсыт, ань Пенсионный фонд па̄лыл ты нё̄тмилыл тах ва̄равет. 
Ты олныт рēтыӈ ю̄свой э̄тпост ойтыглавет кос, ос ань та̄л котиль э̄тпос ва̄т нупыл атыт щисла мус са̄ртыннув мивет. 
Хотьют та̄л котиль ос рēтыӈ ю̄с­вой э̄тпосыгт Пенсион­ный фондын манос Гос­услуга интернет ло̄пс хосыт о̄выл щёс нё̄т­мил во̄внэ ма̄гыс ла̄тыӈ хансы ке, та̄н олныл рēтыӈ ю̄с­вой э̄т­посныл ойтуӈ­кве па­тавет. 
Ань ты хо̄тал мус хӯ­рум­са̄т э̄лумхо̄лас нё̄т­мил ма̄гыс тув ла̄тыӈ хас­сыт. Яныгпо̄ль э̄тпосныл пособие ос компенсация олныт о̄с пēс о̄лум щирыл аквтахольт ойтавет тах. 
Ань Пенсионный фон­дыт са̄выӈпа̄лэ ня̄в­рамыӈ щēмьят нё̄тми­лыл мивет. Тувыл рӯпатта̄л о̄лнэ та̄л яныт ня̄врамыт янмалтан ос ня̄врамыӈ нэ̄т-хумыт, та̄н пособие-олныл ойта­вет. 
Рӯпатта̄л о̄лнэ омат манос а̄тят, та̄н та̄нки ня̄враманыл манос мōт ня̄врам ян­мал­таӈкве висыт ке, та̄н о̄с акв щёс олныл ойтавет. Полицият манос армият лусытам то̄ва хо̄тпат а̄тимыг ке ēмтсыт, та̄н кол­та̄гланыл о̄с нё̄т­ми­лыл ва̄равет. 
Ты щēмьят ня̄врама­ныл пусмалтахтын колн кēтыглавет, о̄лнэ коланыл хот-щё̄питавет манос коланылт на̄й постын, кол рēг ма̄гыс, исум ос по̄лям вит холтнэ ма̄гыс ойтхатуӈкве нё̄тавет. 
Округ мирколныл кēтым ля̄ххал ма̄ньщи ла̄тӈыг Николай МЕРОВ толмащластэ
