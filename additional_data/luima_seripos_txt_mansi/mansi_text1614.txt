
Та̄л котиль э̄тпос 27 хо̄талэ̄т Эмиль Иванович Косполов намхо̄талэ о̄лыс. Ма̄ньщи о̄йка 75 та̄лэ то̄влыс. Тав соссаӈ ма̄хум пēс йис ва̄рмаляныл но̄х-во̄рмалтан ма̄гсыл са̄в ё̄р пиныс. 

	Эмиль  Иванович са̄в та̄л музыкальный школат ос та юи-па̄лт 

	творчество округ колт рӯпитас. Са̄ӈквылта-пыл ос мо̄т инструментыл ёнгуӈкве ёма
	щакве ха̄сы. Твор
	чество колт рӯпитам хо̄тпат ёт тав округ 

	янытыл концертыт суссылтым яласас.  Юван Шесталов, Еремей Айпин ос мо̄т соссаӈ 

	ма̄хум ёт «Торум  маа» нампа музей ӯнттыс. Ты коныпал Нижне
	вартовский район  Ва
	ръёган па̄вылт о̄с музей ва̄руӈкве нё̄тыс. Пенсиян минаме порат нас юн ӯнлуӈкве ат вēрмыс ос соссаӈ ма̄хум Ассамблеят Еремей Айпин депутатн нё̄тнэ 

	хумыг рӯпитас. Ань 

	Ханты-Мансийск ӯст о̄лнэ ма̄ньщит, хантыт ос Думат рӯпитан 

	ма̄хум акван-атхатыгласыт ос таве янытласыт.

	О̄влэ̄т Сергей Дегтярёв, округ Дума кӯщай ва̄ӈын хум, ма̄ньщи о̄йка са̄в сымыӈ ла̄тӈыл ла̄выстэ ос пӯмащипа ла̄тӈыӈ пищмал мистэ. 

	Еремей Айпин ос тавēн ла̄выс: «Эмиль Иванович ёмас э̄тпост 

	самын патыс. Ма̄ньщит ос хантыт ты э̄тпос та̄л 

	котиль э̄тпосыг ла̄вия-ныл. Ювле хультум та̄л манхурип рӯпата 

	ва̄рсӯв ос йильпи та̄лт манхурип ва̄рмаль ва̄руӈкве иӈ э̄ри, ты 

	э̄тпост ма̄н мирн потыртэ̄в.

	2015 та̄лт округувт соссаӈ ма̄хум пēс йис ва̄рмаляныл э̄лаль тот
	нэ та̄лыг намаявес. Россия янытыл ос литература та̄лыг ла̄ввес. Я̄ӈк на̄тнэ э̄тпост 

	Победа хо̄тал 70 та̄лэ 

	ос  ва̄т са̄грапнал э̄т
	пост округув 85 та̄лэ 

	тах то̄влэ̄г. Таса̄вит 

	яныг ялпыӈ хо̄талыт 

	ма̄н та̄л сыс яныт
	лаӈкве та патэ̄в. Ам Эмиль Иванович нам-хо̄талэ̄тыл ос  ты ялпыӈ хо̄талыг кастыл  янытлылум. 

	Яныг хо̄нтлам нак э̄лы-па̄лт омаге-а̄тяге сас ня̄врам ханищтан хо̄тпаг рӯпитасы̄г. 

	А̄тятэ Иван Прохо
	рович Косполов яныг хо̄нтлам нак порат 1942 та̄лт Новгородский областьт порславес. Тох Эмиль 

	ос Эльвира увщитэ а̄щ та̄л хультсы̄г. Оматэ Анна Митрофановна Конькова ня̄врамаге таккēт янмалтасаге. Эмиль Иванович оматэ ма̄ньщи мо̄йтыт ня̄врамыт ма̄гсыл хансыс. Округувт Анна 

	Митрофановна Конь-кова ёмащакв ва̄ве».

	Еремей Айпин ты ма̄ньщи о̄йка ёт хосат та̄гыл ва̄йхаты. Тав 

	Верховный Советыт депутатыг хунь о̄лыс, Эмиль Иванович тав палтэ помощникыг рӯпитас. Ты юи-па̄лт 

	са̄в та̄л аквъёт рӯпи-тасы̄г. 

	Зоя Никифоровна 

	Лозямова, «Торум маа» музейт рӯпитан э̄ква, Эмиль Иванович о̄с янытластэ. Тав потыртас, хумус тэ̄н округ янытыл э̄ргим ос йӣквим яласасы̄г. То̄нт по̄слым хуритэ тавēн ань мӯйлуптастэ. Та хурит Эмиль Иванович са̄ӈквылтапыл са̄ӈквылты. 

	Ма̄ньщи о̄йка яныт-лаӈкве  Мария ос Наталья а̄гияге ёхталасы̄г. 

	Тэ̄н Тюмень ӯст колта̄глагēн ёт о̄лэ̄г. Акв а̄гитэ стихыт хансы, а̄тятэ янытлым 

	яныг стихотворение 

	ловиньтас. Мо̄т а̄гитэ 

	ос э̄рыг э̄ргыс.

	Культура департа
	ментыт рӯпитан хо̄т
	пат, Ханты-Мансийск ӯс мирколт рӯпитан 

	нэ̄т ос са̄в ма̄ньщит, 

	хантыт  яныгпа̄ла 

	о̄йкан са̄в ёмас, сымыӈ ла̄тыӈ ла̄всыт. 

	Ма̄н, редакцият рӯ
	питан ма̄хум, Эмиль Иванович самын 

	патум хо̄талыл о̄с янытлылӯв. Пус ка̄т, 

	пус ла̄гыл э̄лаль вос 

	о̄лы. То̄румн ос О̄тырн 

	вос ӯргалаве.                          

	 

	Людмила 

	Алгадьева

	 
