

	Октябрьский район Карымкары па̄вылт ханты хум Сергей Алексеевич Рукин о̄лы. Ань тав во̄раим ос хӯл алыщлым  акваг яласы. Пенсиян миннэ̄тэ мус тав ма̄ урттын комитетыт рӯпитас.

	1998 та̄лт родовой 

	угодьянэ такви 

	нупылэ хассанэ. 

	Та порат округувт «О статусе родовых 

	угодий» нампа са̄ккон рӯпитас. Ханты хум  нэ̄паканэ акван-атсанэ ос э̄рнэ щирыл 

	ва̄рсанэ. 

	Ань Карымкары па̄выл ляпат рӯпитан «Сургутнефтегаз» 

	нампа компания Сергей Алексеевич ёт соглашение-нэ̄пак 

	хансыс. Ханты хум щēмьятэ акв та̄л сыс хо̄тхуйплов со̄тыра солко̄вил ойтаве. Нила та̄л сыс акв щёс та̄н 

	«Бураныл» ос бензиныл мивет. Ты коныпал кит ханты ос кит рущ щēмья Карымкары по̄хат о̄лнэ ма̄ 

	та̄нки нупыланыл хассаныл. Ты хӯрум 

	щēмья ёт «Сургутнефтегаз» нампа компания тамле соглашение-нэ̄пак о̄с хансыс. Та̄н о̄с аквты щирыл нё̄тавет. 

	Ты ва̄рмаль урыл 

	Сергей Алексеевич ла̄выс: «Пēс пора та̄гыл тыт о̄лнэ ханты 

	щēмьят та̄нки во̄раян ма̄ о̄щсыт. То̄нт ма̄хум нэ̄пак та̄л ва̄сыт, хоты ма̄т, хоты щēмья 

	во̄раи ос хоты я̄т хӯл алыщлы. Ань таса̄вит по̄х хо̄тпа тыт яласы, 

	ам во̄раян ма̄мн во̄раяӈкве ос хӯл алыщлаӈкве акваг воратэ̄гыт. Ты ма̄гсыл тамле са̄ккон хунь пирмайтавес, ам та̄ра нэ̄паканум пуссын акван-атсанум, э̄рнэ 

	щирыл ва̄рса-нум. Ань по̄х хо̄тпат амки 

	во̄раян ма̄мн 

	щар ат та̄ртыя-нум.

	Нэ̄паканум ва̄рмум 

	порат ма̄-во̄й но̄х
	винэ хо̄тпат тыт ат рӯпитасыт, та̄н ётыл тыг ёхтысыт. Онтолов та̄л ювле хультум 

	порат та̄н ам ётум соглашение-нэ̄пак хассыт. Ос ла̄всыт, ам во̄раян ма̄м хосыт акв тӯрпа пинэ̄гыт. Ты рӯпата ва̄рнэ ма̄гсыл 

	ам ос ля̄па рӯтанум 

	пуссын компенсация-олныл ойтавēв. Ам ты нэ̄пакт хасхатасум,  номсысум, ты ут торас ва̄руӈкве ат паты. Тувыл мощ щирыл 

	ēмтыс, ань Саватьёга я̄т хӯл щар а̄тим. 

	Тӯрпа та̄рвитыӈ а̄хвтасыл манос мо̄т утыл нэ̄гсалавес ос 

	витн та̄ртвес. О̄влэ̄т 

	нэ̄матыр лю̄ль а̄тим о̄лыс, тувыл акв порат ты тӯрпа витныл но̄х
	нэ̄глыс, ты юи-па̄лт 

	хӯл та̄л та хультсӯв. Ам нефтяникыт палт 

	такос ялантасум, ты тӯрпа урыл такос потыртасум. Ювле ла̄ввēсум, ам та̄н ёта
	ныл соглашение-нэ̄пак хассум, ос та̄наныл во̄раян ма̄мн рӯпи-таӈкве амки та̄ртса-нум. Ань нэ̄матыр воссыг ат ва̄рēгыт, 

	тӯрпа тох та 

	хультуптасаныл.

	Ты э̄лы-па̄лт нефтя
	никыт ам ма̄м хосыт 

	са̄всыр яныг техни
	кал тыгле-тувле 

	яласасыт. Акв по
	рат писаль ёт тув 

	ёхтысум, ла̄всанум, мори ул вос капыртэ̄-гыт. Ань нас тэ̄ла та̄л 

	ам родовой угодиям 

	хосыт яныг техникал воссыг ат яласэ̄гыт».  

	Сергей Алексеевич пенсият о̄лнэ̄тэ сыс акваг во̄рт яласы. Ты э̄лы-па̄лт Карымкары па̄вылт пил, ла̄хс 

	ос па̄кв пирмайтан 

	кол о̄лыс. Ва̄тум 

	пиланэ тав тув 

	тыналасанэ. Тувыл 

	ты кол лап-пант
	вес, ань туп такви 

	щēмьятэ ма̄гсыл пил ва̄ты. То̄ва порат, хунь са̄внув 

	хӯл пуви, ос э̄лаль тыналы, па̄влыӈ мир 

	хӯл ёмщакве ёвтэ̄гыт. Я̄ӈк хӯл алыщлан 

	ма̄гсыл ос лицензия-нэ̄пак выг. Ка̄сыӈ та̄л 

	тав мирколн нам-нэ̄паканэ тотыянэ ос заявление хансы. 

	Сергей Алексеевич Карымкары па̄вылт самын патыс. А̄тятэ 

	ханты хум о̄лыс, оматэ ос украинкаг о̄лыс. Та па̄вылн тав 

	ссылкан кēтвес. 

	Сергей Алексеевич 

	школа а̄стламе юи
	па̄лт Украинан, оматэ яныгмам ма̄н, о̄луӈкве минас. То̄нт 

	рӯт ма̄хманэ пуссын тот о̄лсыт. Тувыл хащта̄л ма̄т хоса 

	о̄луӈкве ат вēрмыс, 

	Карымкары па̄вылн ювле ёхтыс. Па̄вылт 

	нэ̄ тотыс, э̄кватэ̄нтыл кит пыг янмалтасы̄г. Акв пыге Сургут 

	ӯст о̄лы, тот 

	«Сургутнефтегаз» нампа компаният рӯпиты. Ма̄нь пыге Карымкары па̄вылт щēмьяӈ 

	тагыл о̄лы. 

	 

	Людмила 

	Теткина 
