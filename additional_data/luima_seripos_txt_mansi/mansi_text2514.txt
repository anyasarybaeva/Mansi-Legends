

	Ва̄т са̄грапнал э̄тпос са̄тхуйплов хо̄талт округ янытыл ма̄-вит ос во̄руй ӯргалан ма̄т рӯпитан ма̄хум совещанияныл о̄лыс. Акван-атхатыгламаныл порат та̄н та̄л сыс ва̄рум тэ̄ланыл урыл потыртасыт.

	Совещание о̄вылтан э̄лы-па̄лт Юрий Васильевич Василенко ёт потыртасӯв, тав округув янытыл во̄руй ос во̄р ӯргалан кӯщаиг 

	о̄лы. Тав ла̄выс: «2015 та̄л сыс акв со̄тыра 

	600 са̄всыр лю̄ль 

	ва̄рум ма̄хум пу-винта̄лвēсыт. Та̄н халанылт 524 

	хо̄тпа во̄раян ма̄т пуввēсыт, та̄н лицензия та̄л во̄раясыт. Тувыл ань са̄т хо̄тпа 

	ёт полиция рӯпиты. 

	Ма̄н та̄н нэ̄паканыл 

	сутн тēтсанӯв. Та̄н лицензия-нэ̄пак ат о̄щнэ̄ныл порат 

	во̄руй ка̄тын
	паттын ма̄т ма̄-вит 

	ос во̄руй ӯргалан 

	ма̄хмытн пуввēсыт. Пувим хо̄тпат яныгса̄т налыман со̄тыра солко̄ви са̄вит яныт штрафыл пинвēсыт.

	Хум потыртан ма̄ныл 

	а̄стуме юи-па̄лт 

	сапра̄нияныл та о̄вылтавес.

	Ма̄-вит ос во̄руй ӯргалым округ янытыл кӯщаиг о̄лнэ хум 

	Сергей Владимирович Пикунов тох 

	ла̄выс: «Ма̄н округув янытыл са̄в я̄ӈкылма о̄лы ос яласан лё̄ӈх а̄тим, таима̄гсыл ма̄
	навн та̄рвитыӈнув рӯпитаӈкв. Товлыӈха̄-пыл яласан ма̄гсыл са̄в о̄лн э̄ри. Ма̄навн ань спутник та̄ра  ма̄-вит уральтаӈкв тынта̄лнувēг о̄лы, 

	«Дистанционное зондирование земли, де
	шифрирование космических снимков» - ты рӯпата рущ 

	ла̄тӈыл тох ла̄ваве. 

	Спутникыл по̄слым хуриянув щирыл кӯстырнувēг рӯпатав мины. 

	Ня̄враманув ма̄гсыл ма̄в сыстамыг хультуптан урыл са̄внув 

	ма̄хум номсахтуӈкв 

	патсыт. Матыр мори те хуйгалы манос 

	порс со̄сантан йильпи ма̄ ка̄салэ̄гыт ке, 

	ма̄хум та̄ра ма̄н палтув свонитэ̄гыт. 

	Тыи сака ёмас, ма̄навн мӯсты.

	Тувыл ам ма̄-во̄й ос газ но̄х-винэ ма̄хум рӯпатаныл урыл ла̄-вуӈкв таӈхēгум. Округув янытыл пуссын 

	аквъёт 172 со̄тыра ма̄ щунит но̄х-винэ скважина рӯпиты. Ма̄-во̄й ос газ мо̄т ма̄н тēтнэ «газопровод» тēр 

	тӯрыт палытаныл 112 со̄тыра вēрыстан 

	пиным о̄лэ̄гыт. 

	2014 та̄л сыс 

	тит со̄тыра 537 са̄всыр яныг авария ēмталас. Ты та̄л сыс акв со̄тыра 195 авария мощщану-вēг о̄лыс. Округув янытыл попутный нампа

	газ щаритан 693 ма̄т на̄й тэ̄г. 

	Ма̄н, ма̄-вит ос во̄руй ӯргалан ма̄хум, та̄н рӯпатаныл ва̄тихал уральтым, тармылӯрим о̄ньщилӯв».

	Александр 

	ВЬЮТКИН 
