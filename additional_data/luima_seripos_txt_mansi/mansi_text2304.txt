

	Ма̄н округувт 2012 та̄л па̄сныл «Приёмная семья для пожилого гражданина» нампа 

	программа рӯпиты. Ты тэ̄ла хосыт рӯт ат о̄щнэ 

	яныгхо̄тпат ка̄сащēгыт те, акв хотты колта̄-гылн о̄лмыгтаӈкве вēрмēгыт. Та̄нанылн нё̄
	туӈкве са̄в хо̄тпа ка̄сащēгыт. Хунь ты програм-ма ущ рӯпитаӈкве патыс, туп 75 хо̄тпа кол-та̄глытн ва̄нтлуӈкве номсысыт. Ос ань округ янытыл 115 яныгхо̄тпа тамле колта̄гылт о̄лы.


		Ты тэ̄ла урыл округ кӯщай нэ̄ Наталья Комарова тох ла̄выс: «Хо̄тпа тактēт о̄лы те, тав ма̄гсылэ ты сака ёмас ля̄ххал. Яныгпа̄лаг ēмтум хо̄тпа о̄щнэ колн (рущ ла̄тӈыл ла̄ваве «Дом престарелых») о̄лмыгтаӈкве пуссын хунь ка̄сащēгыт. Хо̄тпа тув минуӈкве ат те таӈхи, тамле колта̄гылт вос о̄лы». 

		Ты программа коныпал яныгхо̄тпат ма̄гыс 

		мо̄т са̄в тэ̄лат номылматвēсыт. Акв тамле тэ̄ла тох намаявес: «Надомное социальное обслуживание». Ва̄гталыг о̄лнэ ма̄хум тэ̄нутыл, маснутыл ос мо̄т э̄рнэ пормасыл ёвтавет, та̄н палтаныл юв тотавет. Витыл тотавет, кӯраныл па̄лтыглавет, тӯйтаныл хилаве. Коланылн лēккар ёхталы, тэ̄рпил тотавет. Хотталь ялуӈкве э̄ри те, ма̄шина ёхты. 

		Мо̄т программа щирыл ос яныгхо̄тпат ищхӣпыӈ утын ханищтавет. Та̄н ань та ут о̄с вос ва̄ганыл, ля̄ххал ман мо̄т матыр ловиньтаӈкве вос ха̄сэ̄гыт, та ут хосыт рӯтаныл ёт потыртаӈкве вос вēрмēгыт.

		 

		Округ кӯщай пресс-службаныл 

		тēтым ля̄ххал ма̄ньщи ла̄тӈыг 

		С. Ромбандееван толмащлавес


	 
