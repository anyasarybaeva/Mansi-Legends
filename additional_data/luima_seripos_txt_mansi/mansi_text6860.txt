
Ты э̄тпос 4-6 хо̄талытт Ханты-Мансийск ӯст округ творчество колт ханищтап о̄лыс. Тот ма̄щтырлан хум Анатолий Вадичупов са̄ӈквылтапыт ва̄руӈкве ос ханты хум Алексей Рещиков са̄ӈквылтаӈкве ма̄хум ханищтасыг. 
То̄ва хо̄тпат ты ва̄р­маль ищхӣпыӈ ут хосыт Ямало-Ненецкий округ­ныл суссыт. Ха̄льӯс район Я̄грим па̄вылт о̄лнэ ханты хум Василий Кузьмич Аксёнов тув о̄с во̄винь­та̄лвес. 
Тав ты семинарн пēс са̄ӈквылтап ёт-тотыгла­стэ. Таве яныгса̄т арыгтем та̄л ӯргалым щēмьянылт о̄ньщияныл. Ма̄хум ты пēс ёнгын утыл сака пӯмща­лахтасыт ос мощ ёнгуӈ­кве а̄рталахтасыт . 
Яныгпа̄ла хо̄тпа ханты ос ма̄ньщи ла̄тӈыл ём­щакв потырты. Такви о̄с сака ёмщакв са̄ӈквыл­таӈ­кв ха̄сы. Ханты ла̄тӈыл такви хансум э̄рганэ э̄ргиянэ. О̄йка «Мансын о̄йка», «Со̄выр койнэ та̄н» ос мо̄т пēс йис та̄ныт ёмщакв ва̄ганэ. Такви са̄ӈк­вылтапыт о̄с ма̄щ­тырлы. Ань о̄лум семинарт тав такви нё̄тнэ та̄нанэ мощ са̄ӈк­вылтас.
Василий Кузьмич 1936 та̄лт Та̄гт я̄ ва̄тат самын патыс. Тав а̄тятэ хо̄нтлум ма̄н тотвес, воссыг юв ат ёхтыс, хотты ма̄т ва̄нэта̄л та хультыс. Оматэ таккēт ня̄врамыт янмалтасанэ. 

Василий Кузьмич ма̄ньта̄гыл хӯл алыщлым ос во̄раим яласас. Ты ма̄щтыр хум ма̄ньха̄пыт, тупыт, ёсат, матыр-а̄ти пуссын такви ва̄ри. 2002 та̄л па̄сныл пенсия-олн вуим о̄лы.
Ань о̄лум семинарт мӯй ма̄хум Алексей Рещиков са̄ӈквылтаӈкве ханищтасанэ. Тав та̄на­ныл хӯрум группа щирыл ла̄кква-уртсанэ. Ка̄сыӈ хо̄тпа ёт я̄нас рӯпитас. Ёты-о̄вылт то̄ва хо̄тпат ёнгын та̄ныт ёмщакв ханищтасаныл. 
Ма̄ньщи хум Анатолий Вадичупов ма̄хумн ос потыртас, манхурип йӣв­ныл ос хумус са̄ӈк­вылтап ва̄руӈкве э̄ри, хумус э̄рнэ щирыл ёргуӈкв э̄ри, таи хӯлтыс. Ты ханищтап на̄н округ творчество кол ищ­хӣпыӈ ут ло̄псэ̄т сунсуӈ­кве вēрмилы̄н. 
Николай МЕРОВ
