
Мощ мо̄лалнув округ кӯщай нэ̄ Наталья Комарова «Лылыӈ со̄юм» нампа ханищтахтын колн щалтсас. Маныр рӯпата тот ва̄раве ос хумус ня̄врамыт ханищтавет, тав ань уральтастэ.

	Ты кастыл о̄лнэ-хӯлнэ нак ос ханищтап э̄лаль тотнэ ма̄т 

	рӯпитан кӯщаит тув о̄с ёхталасыт. Та порат Нижневартовский район Аган ос Лянтор па̄влыгт ёнгын колт рӯпитан хо̄тпат кина суссылтан то̄тап хосыт та̄нки ва̄рнэ рӯпатаныл урыл о̄с потыртасыт. 

	Тот атхатыглам хо̄тпатн ос ня̄врамытн Наталья Комарова ла̄выс: «Мо̄лты та̄л 

	ма̄н ӯс миркол кӯщаит ос ӯс Дума ёт рӯпи
	тамув порат, ты ёнгын 

	кол мӯсхалыг щё̄пи-таӈкве потыртахтасӯв. 

	Ты ва̄рмаль щирыл 

	э̄рнэ рӯпата ва̄раве 

	кос, та сыс иӈ са̄в та̄рвитыт о̄лэ̄гыт. Пēс йис ёнгын ва̄рмаль 

	акваг э̄лаль вос минас, ма̄навн иӈ са̄в ё̄р э̄ри». 

	Кӯщай нэ̄ ла̄выс, тав ань ты о̄лнэ та̄рвитыт ат ёрувлыянэ. Ты колн акваг нё̄туӈкве э̄ри. 

	Ань ханищтахтын 

	колнаканыл пуссын посыӈыт, лощитыт. Тот са̄в ня̄врам ханищтахтуӈкве вēрми. Ня̄врам ханищтан хо̄тпат рӯпатаныл о̄с кӯпнитыг ēмтыс. 

	Ты та̄л о̄вылтахтын порат Наталья Комарова Нижневартовский районын ялыс. Тот соссаӈ ма̄хум ёт хо̄нтхатыглас. Та̄н ётаныл са̄всыр тэ̄лат урыл потрамас. Тот о̄лнэ мир ла̄внэ̄ныл щирыл, та̄н палтаныл са̄ӈквылтаӈкве ха̄снэ хо̄тпа а̄тим, ня̄врамыт нэ̄мхотьютн ханищтаӈкве. Кӯщай 

	нэ̄ ты урыл тох ла̄выс:

	«То̄нт ам та̄ра на̄н урынтыл номылматсум ос ла̄всум, ань  Ханты-Мансийск ӯст са̄ӈквылтап ва̄рнэ хо̄тпат, са̄ӈквылтаӈкве ха̄снэ ма̄хум ос ты ва̄рмальн ханищтан хо̄тпат о̄лэ̄гыт. На̄нан та̄н ётаныл акван-потыртахтуӈкве э̄ри. Матыр нё̄тмил ты 

	тэ̄ла щирыл э̄ри ке, ма̄н нё̄тэ̄в. Ты тэ̄ла 

	акван-юрщхатым э̄лаль тотэлы̄н. На̄н ань э̄рнэ рӯпата тыт ва̄руӈкве патэгы̄н тах».

	Пēс йис ва̄рмалит 

	аквты щирыл номнэ ма̄гыс, округувт тыи кастыл са̄ккон 

	хансым о̄лы. Ос ты 

	тэ̄ла туп нэ̄пакт 

	хансым хультуптаӈкве ат э̄ри. Ёнгын ва̄рмаль ва̄нэ яныгпа̄ла хо̄тпат та̄нки о̄с ня̄врамыт 

	вос ханищтыяныл. Та̄наныл тыг ос 

	во̄вуӈкве э̄рēгыт.

	Мо̄лты та̄л Югра 

	ма̄т йис о̄лупса, о̄лнэ-хӯлнэ накыт э̄лаль тотнэ та̄лыг ла̄выглавес. Ты та̄лув ос ня̄врамыт янытлан та̄лыг ла̄ввес. Наталья Комарова ты урыл тох потыртас: 

	«Ты кит та̄лыг 

	сыс ма̄н соссаӈ 

	мир ма̄гыс яныг 

	рӯпата ва̄рсӯв. Мо̄лты 

	та̄л ма̄н пēс йис о̄лупса номнэ ма̄гыс са̄в рӯпитасӯв. Ань ос йис о̄лупса э̄лаль 

	тотнэ ма̄гыс яныг 

	рӯпата ва̄рēв. Ня̄враманув ты ва̄рмаль щирыл э̄лаль вос ханищтахтасыт, 

	ма̄н ань са̄в ё̄р пинэ̄в». 

	«Лылыӈ со̄юм» 

	нампа ёнгын колт 

	кӯщаиг рӯпитан нэ̄ Татьяна Савельевна Хозяинова (а̄ги о̄парищ 

	наме Вьюткина) ла̄выс: «Округувт 2002 та̄лт «Са̄лыкве» нампа о̄выл 

	фестиваль о̄лыс. То̄нт тамле номтын ёхтувēсум, манрыг ам а̄гим ты фестивальт ат ёнги ос ат йӣкви. Та 

	порат ам ня̄врамыт ма̄гыс са̄ӈквылтаӈкве ханищтахтын кол ва̄-руӈкве ты номылматсум. Тувыл лӯима̄ мирн 

	нё̄тмил ва̄рнэ отделт рӯпитам ма̄хум ма̄навн я̄нас колнак мисыт. Хунь 

	ёнгын колув пӯнсыслӯв, о̄выл щёс ма̄н палтув туп хо̄тпан са̄вит ня̄врам йӣквуӈкв ос са̄ӈквылтаӈкв ёхталасыт. 2006 та̄л оигпам мус ма̄н палтув китса̄т ня̄врам ёхталаӈкве 

	патыс. Та юи-па̄лт ма̄н ос «Лылыӈ со̄юм» 

	нампа яныг ёнгын 

	кол ва̄рсӯв. Та порат хӯрумса̄т арыгтем ня̄врам ма̄н палтув атхатыглас. Ёнгын колувт ня̄врамыт са̄ӈквылтаӈкве, йӣквуӈкве, ка̄тыл са̄всыр пормасыт ва̄руӈкве ос ща̄нь ла̄тӈыл потыртаӈкве ханищтыянӯв.

	Ань колувн ат-хо̄т та̄л яныт ня̄врамыт ханищтахтуӈкве о̄с ёхталэ̄гыт. Ты хо̄тал мус пуссын аквъёт 

	ма̄н палтув хо̄тса̄т са̄виткем ня̄врам ловиньтым о̄лы. Ханищтан хо̄тпанув Ханты-Мансийск ӯст о̄лнэ 

	ат ма̄нь ня̄врам 

	колытын рӯпитаӈкве ялантэ̄гыт. Тот ма̄нь ня̄врамытын соссаӈ мир йис 

	о̄лупса урыл потыртэ̄в, та̄наныл ма̄ньщи ос ханты ла̄тӈыл ханищтыянӯв. Тувыл а̄гмыӈ-мосыӈ ня̄врамыт ёт рӯпитэ̄в. Та̄н ща̄няныл-а̄щаныл ма̄навн яныг пӯма
	щипа ла̄тыӈ ла̄вēгыт. Ва̄тихал ёхталаӈкве во̄вавēв. Ня̄врамытн 

	ты ва̄рмаль сака 

	мӯсты. 

	Хо̄псы а̄гм пӯльницат ань са̄в соссаӈ ня̄врам пусмалтахты, тув о̄с ялантэ̄в. 

	Та̄н ма̄гсыланыл ёнгēв, йӣквēв ос аквъёт 

	ка̄тыл са̄всыр пормасыт 

	ва̄рēв. Ма̄н тув ёхта-ланэ̄в порат, та̄н сака ща̄гтэ̄гыт.

	Ня̄врам ханищтан хо̄тпанув пуссын юртыӈыщ о̄лэ̄гыт, 

	акван-нё̄тхатэ̄гыт. Ёнгын колувт аквъёт 

	са̄всыр ханищтап ва̄рмалит щё̄пита̄лэ̄в. 

	Мо̄тыт та̄лт «Лылыӈ со̄юм» ёнгын колув 

	лов та̄лэ то̄влы. Тыгыл э̄лаль ос таӈхēв, 

	ёнгын колувт хо̄тал палыт ня̄врамыт вос ханищтахтэ̄гыт. Тот ма̄нь ня̄врамыт то
	тыглан кол ос о̄выл 

	класс ня̄врамыт ханищтаӈкве патыянӯв. 

	Та торыг ань ялнэ 

	ма̄нь ня̄врам кола
	нувт аквтыхольт э̄лаль рӯпитаӈкве патэ̄в».

	Наталья Комарова ты урыл тох ла̄выс, ань мощēртын Ханты
	Мансийск ӯст 

	Шевченко ос Менделеева ӯсхулыиг халт йильпи ханищтан 

	кол ӯнттын ма̄ныл а̄стлаве. Та колт садик 

	ос школа рӯпитаӈкве патэ̄г. Сӯкыр э̄тпос 

	о̄выл хо̄талэ̄т ты кол пӯнсаве тах. Тот ма̄к 

	тамле программа 

	щё̄питым ты о̄лы. 

	«Лылыӈ со̄юм» 

	ёнгын колт рӯпитан хо̄тпат ты ханищтапаныл тот а̄рталаӈкве вēрмияныл.

	Николай 

	никитин
