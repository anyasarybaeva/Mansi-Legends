

	«То̄рум Маа» музей рӯпитанэ̄тэ па̄сыл ты таквс ва̄т нупыл онтолов та̄лыг ēмтыс. Намхо̄таланыл мӯйлуӈкве тув ӯс мир во̄виньта̄лвес. Ма̄н соссаӈ ма̄хманув сценат йӣквсыт ос э̄ргысыт.

	«Лылыӈ союм» колн ханищтахтуӈкве ялантан ня̄врамыт тув о̄с ёхталасыт. Та̄наныл ма̄ньщи йӣквыт йӣквуӈке, са̄ӈквылтапыл са̄ӈквылтаӈкве ос э̄ргуӈкве Владимир Меров ханищтыянэ. О̄влэ̄т та̄н Юван Шесталов хансум стихе э̄ргыг э̄ргысаныл, ты мус ма̄нь пыгрищиг Руслан Вьюткин ос Руслан Аширбакиев ка̄тыт ня̄л пувим хум йӣкв йӣквсы̄г, Владимир Савельевич койп ра̄тыс. Хащта̄л рущ ма̄хум татем та суссыт. 

	Тох ты Ханты-Мансийск ӯст ня̄врамыт та̄нти мираныл культура э̄лаль тотыяныл, ма̄хум э̄лы-па̄лт йӣквуӈкве манос э̄ргуӈкве ат э̄ссамтэ̄гыт. 

	 

	Галина Анямова
