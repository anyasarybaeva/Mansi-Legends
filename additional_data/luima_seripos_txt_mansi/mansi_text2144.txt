

	Во̄ртур э̄тпос 21 хо̄талэ̄т округ кӯщаюв Наталья Комарова са̄всыр миркол кӯщаит сапра̄нин Ханты-Мансийск ӯст во̄виньта̄лсанэ. Йильпи ханищтахтын та̄л кастыл  округ янытыл о̄лнэ ханищтан колыт ёмащакв щё̄питавēсыт ман а̄ти, та урыл та̄наныл китыгласанэ. 

	Округувт  рӯпитан 759 ханищтан колыт пуссын уральтавēсыт. Ань туп Октябрьский районт хӯрум школа иӈ ремонтыл ва̄равет. Кӯщаит ла̄вēгыт, сӯкыр э̄тпос о̄выл хо̄талэ̄т ты 

	ханищтан колыт  рӯпитаӈкве о̄с тах о̄вылтахтэ̄гыт.

	Сапра̄нит ос акв тэ̄ла урыл кӯщаит потыртасыт. Югра янытыл ка̄сыӈ та̄лныл са̄внув ня̄врам самын паты. Тыи ма̄гсыл йильпи школат ӯнттуӈкве кӯщаит ат а̄лымēгыт. 

	Ты та̄л округувт 22 со̄тыра арыгкем а̄ги-рищ-пыгрищ о̄выл 

	классын ханищ-тахтуӈкве минэ̄гыт. Ань то̄ва па̄влытт ос ӯсытт ня̄врамыт кит смена щирыл ханищ
	тахтуӈкве патэ̄гыт. Белоярский район миркол кӯщай хум Сергей Маненков ты тэ̄ла урыл потыртас. Та районт то̄ва па̄влыт йильпи школа та̄н ӯнттысыт, то̄ва школат мӯсхалыг щё̄питасаныл, са̄внув колнакыл ва̄рсаныл ос товат хӯрмит этажыл ӯнттысаныл.   Ань та районт о̄лнэ а̄гири-щит-пыгрищит  пуссын акв смена щирыл ханищтахтэ̄гыт. 

	Округ кӯщаюв Наталья Комарова мо̄т миркол кӯщаит Белоярский районт ва̄рум рӯпата
	ныл ёмащакве ха
	нищтаӈкве ла̄всанэ. Ос хоты школат 

	яныгнувег ӯнттуӈкве 

	ке ро̄ви, о̄с аквта щирыл вос ва̄рēгыт.

	 

	Людмила 

	Теткина
