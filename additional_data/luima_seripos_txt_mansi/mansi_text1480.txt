
Ханты-Мансийск ӯс ос Шапша па̄выл ляпат о̄лнэ во̄р «Самаровский чугас»  нампа колт рӯпитан ма̄хмытын аквписыг ӯргалым о̄ньщаве. Ка̄сыӈ та̄л тэ̄лы ащирмат ос йильпи тӯйт патум юи-па̄лт во̄рт о̄лнэ ӯянув ха̄йтыгтан лё̄ӈханыл щирыл ловиньтавет. Ань тох туп ма̄колыӈо̄йкат хансаныл щирыл ловиньтаӈкве ат а̄ртми. Та̄н ань та̄нти ёмщакв щё̄питым, тӯйтыл нумыл лап-лэ̄пхатым ма̄коланылт хуēгыт.Ты таквс Ханты-Мансийск ӯс ляпат ма̄хум са̄в щёс ма̄колыӈо̄йкат ка̄сала̄лсаныл.  Кон хот
	ты хо̄тпа титыглэлы̄н те: «Ӯс ляпат манах во̄рто̄лнут о̄лы?» Аквпа̄лэ ла̄вēгыт - са̄в, мо̄тананыл - атахтем, са̄тахтем. Ты урыл торыӈыщ нэ̄мхотьют ат ва̄гтэ. Ма̄ янытыл во̄рто̄лнутыт са̄всыр щирыл ловиньтавет. 

	Ма̄н, «Самаровский чугас» во̄р ӯргалан ма̄хум, таквсы о̄выл тӯйт патыгланэ порат ма̄колыӈ о̄йкат хансаныл щирыл ловиньтыянув. Ты та̄л Ханты-Мансийск ӯс ос  Шапша па̄выл ляпа во̄рт лов ма̄колыӈ-о̄йка ва̄щинтавес. 

	Во̄рто̄лнутанув э̄лум-хо̄лас ляпан о̄лмыгтан тэ̄ланыл нэ̄мхотьютн иӈ ат ва̄вет. Ты ва̄рмаль та̄ра-паттын ма̄гсыл ма̄-вит, во̄ре ос во̄рӯй ӯргалан департамент 

	колт ма̄хум ты рӯ-питэ̄гыт. Та̄н ань о̄щнэ номтаныл тамле: 

	«Ань ты юи-о̄выл ат та̄л сыс округувт хо̄тал нэ̄глын ēрт сака са̄в ма̄-во̄й ос газ но̄х-винэ рӯпата ва̄раве. Тапалъēрт о̄лнэ во̄руит сытам ма̄наныл ма̄-шинал э̄ла-юв яласавес. Тав, улпыл, тувыл тот о̄лнэ во̄руянув хо̄тал ёл-па̄тыран сытамнув о̄лнэ ма̄ нупыл 

	минэ̄гыт. 

	Тувыл ос Ханты-Мансийск ӯс по̄хат порс атнэ яныг ма̄ о̄лы. Тав лю̄ль саюм атэ во̄тн 

	э̄латотыглаве, таи ма̄г-сыл ма̄колыӈо̄йкат та ляпа атхатэ̄гыт. Тот ляпат рӯпитан ма̄хумн 

	та̄н ва̄тихал ва̄щин-тавет.  

	«Самаровский чугас» ма̄т рӯпитан ма̄хум ла̄вēгыт, Ханты-Мансийск ӯс ос Шапша па̄выл по̄хат хотты хо̄тпат во̄рто̄лнутыт те ва̄щинтасыт, ты урыл та̄нанылн ля̄ххал вос тēтэ̄гыт. 

	Во̄р ӯргалан 

	ма̄хум потраныл 

	Александр ВЬЮТКИН ма̄ньщи ла̄тӈыл хансыстэ
