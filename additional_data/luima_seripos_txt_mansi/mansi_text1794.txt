
Ты э̄тпос Ассамблея ма̄хманув сапра̄ни ва̄рыгласыт. Та̄н округ Дума ка̄сыӈ заседание э̄лы-па̄лт мир акван-атыглыяныл ос матыр йильпи са̄ккон урыл потыртэ̄гыт. 

	Ань ты сапра̄нин та̄н яныг кӯщаиӈ ма̄хум во̄выгласаныл – округ кӯщай ва̄ӈын хум Геннадий Бухтин, Татьяна Дмитриевна Моховикова, тав ня̄врамыт ӯргалан нэ̄г о̄лы, рущ ла̄тӈыл ла̄ваве – Уполномоченный по правам ребенка, ос ханищтап департамент кӯщай нэ̄ Любовь Николаевна 

	Ковешникова. 

	Щар ма̄к тамле ва̄р
	маль урыл та̄н потырта
	сыт. Ханты-Мансийский технолого-педагогический колледжит йильпи кӯщай ӯнттыма – Алексей Борисович Сарабаров. Тав рӯпитанкв ущты о̄вылтахтам, ос та̄ра тамле хӯлтнэ ла̄тыӈ 

	хансум – са̄в та̄л рӯ-питам «национальный отделение» хот-виӈкве. Ос тав манрыг тох 

	ва̄рум, тав ос Любовь 

	Ковешникова нэ̄ ёмащакв  ань титыгла
	весы̄г.

	Еремей Айпин ла̄выс, педагогический училище рӯпитаӈкв о̄выл-тахтам па̄сыл ты 

	национальный отделение та̄ра пӯсвес. Са̄в та̄л сыс сака са̄в ханты, ма̄ньщи ман ё̄рн хо̄тпа тот ханищтахтас, а̄стламаныл юи-па̄лт та̄н пуссын ма̄нь па̄влыӈ ма̄т школат ос ма̄нь ня̄врамыӈ колт рӯпитасыт. Ань ос тот са̄в соссаӈ хо̄тпа 

	ханищтахты. 

	Ос ты отделение кӯщаиг ма̄н ма̄ньщи нэ̄в Альбина Романовна Станиславец рӯ
	питы. Тав ты ня̄врамыт та̄кыщ о̄ньщиянэ, та̄-наныл уральтым общежитиян акваг яланты. Тав ань пищмал 

	тēтыма, отделение лап-пантыма ма̄гсыл тав по̄хан тēтвес, туп нас ма̄ньщи ла̄тӈын ня̄врамыт ханищтаӈкв вēрми.

	Ты сапра̄нит о̄лум яныг кӯщай о̄йка 

	Геннадий Бухтин о̄с са̄в ёмас ла̄тыӈ ла̄выс. Ань округувт са̄в рӯпата ва̄раве, ма̄ньщи ос ханты хо̄тпат вос нё̄тавет, ма̄н пēс ва̄рмалянув, пēс наканув э̄лаль вос тотыянӯв. Ань колледжит ты национальное отделение ювле вос пӯнсаве. Таквсы  па̄влыӈ ос во̄рыӈ ма̄ныл соссаӈ ня̄вра-мыт ханищтахтуӈкв ёхтынэ̄ныл порат, та̄н вос ва̄ганыл – ханищтахтын колт та̄нанылн матыр нё̄тмил ва̄рнэ ма̄ о̄лы.

	Л.Н. Ковешникова нэ̄ ос колледж кӯщай хум А.Б. Сарабаров ювле ла̄всы̄г, со̄ль, ма̄ньщи, ханты ос ё̄рн ня̄врамыт ма̄гыс ва̄рим отде
	ление лап-пантуӈкв ат э̄рыс кос. Ос ань та̄рвитыӈ порат о̄лэ̄в, арыг олн а̄тим, хо̄т-а̄ти олн юв-ӯруӈкв мощ 

	э̄ри. Тэ̄н ты отделение ювле ва̄рнэ ма̄гсыл рӯпата тах ва̄ритэ̄н.

	Т.Д. Моховикова такви рӯпататэ урыл ань о̄с мощ потыртас. Тав ня̄врамыт тармыл-паттын ма̄т рӯпиты. Тав рӯпитан ма̄тэ̄т соссаӈ ня̄врам ӯргалан ма̄гыс нэ̄матыр я̄нас рӯпата ат ва̄рвес. Ань ты рӯпата ва̄руӈкв патаве. Ос соссаӈ щēмьятыт яныгман ня̄врамыт  ёмащакв ӯргалаӈкв ос 

	уральтаӈкв патавет. 

	 

	Валентина пузина

	 
