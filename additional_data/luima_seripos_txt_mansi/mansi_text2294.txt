

	Ты э̄тпос са̄тыт 

	хо̄талэ̄т округ кӯщаюв Наталья Комарова Санкт-Петербург ӯсн яныг сапра̄нин ялыс, 

	тот ма̄-вой ос газ ёт Германия ос Россия ма̄ янытыл рӯпитан ма̄хум акван-атыглавēсыт. Кӯщаюв ма̄н Нё̄ранув хилнэ урыл тот потыртас.

	Тав ла̄выс, ань ма̄к яныг тэ̄лаг тыи о̄лы – Нё̄рыт мус машинат яласан лё̄ӈх пинуӈкв э̄ри. Ягрим па̄вылныл Саранпа̄выл мус ва̄раве. Ты лё̄ӈх палытэ 260 вēрыста паты. Тувыл Нё̄ранув ляпат са̄всыр заводыт ӯнттавет. Та 

	юи-па̄лт тēрлё̄ӈх ва̄руӈкв патаве. Ты тēрлё̄ӈх Нё̄ранув хосыт пинаве, Карский 

	ша̄рыщ ва̄татэ мус. 

	Округ кӯщаюв ань Германия ма̄хум ты

	яныг рӯпата-капай ва̄руӈкв во̄всанэ. Лов 

	та̄л сыс ты лё̄ӈхыг ва̄руӈкв э̄рēг. Ты рӯпата хунь а̄сты, то̄нт Нё̄ра-нувт но̄х-хилнэ ма̄-щунит ща̄рыщ хосыт ман тēрлё̄ӈх хосыт 

	хотталь та тотавет.
