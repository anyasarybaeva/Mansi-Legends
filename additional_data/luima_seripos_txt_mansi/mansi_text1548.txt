
Та̄л котиль э̄тпос ва̄т нупыл титыт хо̄талт соссаӈ мир ёт рӯпитан Ассамблея кол кӯщай хум Еремей Данилович Айпин Ханты-Мансийск ӯст о̄лнэ ма̄хумн нё̄тмил ва̄рнэ рӯпататэ та о̄вылтастэ.Та хо̄талт тав палтэ 

	са̄т хо̄тпа та̄рвитыӈ тэ̄ланыл урыл потыр-тан ма̄гсыл ёхталасыт. Ты э̄лы-па̄лт Еремей Данилович ос Нижневартовский районт о̄лнэ ханты ма̄хум ёт ва̄щинтахтас. 

	Та ēрт о̄лнэ ханты ма̄хум ма̄-во̄й ос газ но̄х-винэ хо̄тпат ёт потыртахтуӈкв ат вēрмēгыт. Са̄лыӈ ма̄
	хум са̄лыяныл по̄с-нэ тэ̄пыӈ ма̄ныл нэ̄мхотьютн ат титыг-лан щирыл ма̄шинал пулиг-ялыглавет. Са̄-лыт по̄снэ ма̄ныл хот-сакнэ юи-па̄лт са̄лыӈ ма̄хмытын нэ̄мхоталь воссыг ва̄рхатаӈкв, мо̄т тэ̄пыӈ ма̄ та тинсэ̄гыт. Ма̄тэ мощща, ма̄ вӯянтым акв по̄хат 

	о̄лнэ са̄лыӈ ма̄хум халанылт ля̄втуӈкв та тӯлтхатэ̄гыт. 

	Нё̄тмил во̄внэ ма̄г-сыл ёхталан мир титыт та̄рвитыӈ ва̄рмаляныл тамле - о̄лнэ кол щирыл нё̄тмил тинсым ёхталэ̄гыт. Ханищтахтын студентыт нё̄тмил о̄с во̄вēгыт. Мир пус-малтахтын матыраныл ат а̄ртмын порат о̄с кӯщаит палт ёхталэ̄
	гыт. 

	Е. Айпин ла̄выс: «Нё̄тмил во̄внэ ма̄гсыл ёхталан мир по̄хан ат тēтыянӯв. Вēрмынэ̄в щирыл ма̄н пуссын нё̄тыянӯв. Таи ты 

	лю̄ль, то̄ва ма̄хманув нё̄тмил во̄внэ ма̄гсыл ётыл ёхтэ̄гыт. То̄нт ма̄навн та̄нанылн нё̄туӈкв та̄рвитнувēг о̄лы».

	Минам 2014 та̄л сыс Еремей Данилович 

	палт 341 хо̄тпа са̄всыр тэ̄ла щирыл пищма 

	хансыгласыт. Та коныпал иӈ 213 хо̄тпа 

	та̄нти щирыл тав палтэ нё̄тмил во̄вуӈкве ёхталасыт. 

	 

	Александр ВЬЮТКИН

	 
