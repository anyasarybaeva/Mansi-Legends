

	Сӯкыр э̄тпост онтоловит хо̄талт Ханты-Мансийск ӯст Самотлор нампа ма̄-во̄й ос газ но̄х-винэ ма̄ намхо̄талэ янытлавес. Ты рӯпата о̄вылтан па̄сныл ты та̄л атпан та̄лыг то̄влыс. 

	Хо̄тал палыт ӯс янытыл са̄всыр пӯмащ ва̄рыглавес. Акв тамле ёмас ва̄рмаль ӯс котильт Музей геологии, нефти и газа нампа кол э̄лы-па̄лт ат са̄мпа тит по̄с пӯсвесы̄г. Та по̄сыг Александр Васильевич Филипенко ос Геннадий Михайлович Лёвин намыл намтвесы̄г.

	Александр Васильевич округ губернато
	рыг атхойплов та̄л рӯпитас. Тав округ кӯщаиг о̄лме сыс округ 

	янытыл ӯс хал лё̄ӈхыт, 

	о̄лнэ колыт, каснэ колыт, ма̄-во̄й ос газ но̄х-винэ ма̄т ущпылнэ̄г са̄вмысыт. Александр Филипенко лов арыгтем са̄всыр по̄с ос государственный яныг намыт о̄ньщи. 

	Титыт хум Геннадий Лёвин ма̄-во̄й но̄х-винэ ма̄т са̄в та̄л нас буровикыг рӯпитас. Таима̄гсыл тав о̄с Россия нампа яныг по̄сыл майвес. 

	Хо̄тпаг янытлан порат то̄нт иӈыт пēриям губернаторув Наталья Комарова ёхталас. По̄с нам нэ̄пакыг Наталья Владимировна са̄в ёмас ла̄тӈыл янытлым мисаге.  

	Александр Васильевич ат са̄мпа по̄сэ пӯснэ кастыл такви ёхтуӈкв ат вēрмыс, таима̄гсыл сертификат нампа нэ̄паке Василий Александрович пыгēн майвес.

	Александр 

	ВЬЮТКИН
