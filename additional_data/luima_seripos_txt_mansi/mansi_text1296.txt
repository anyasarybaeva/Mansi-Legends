

	Таквсы порат ма̄-витув сака нё̄тнэ̄г о̄лы. Лӯима̄т акв таксв э̄тпос сыс ма̄тэ са̄всырыг ēмтапа̄лы. Во̄р, я̄т, то̄рум нупыл сунсуӈкве сака пӯмыщ. Мо̄лал ам Лида Прописнова (Хозяинова) руманэ̄м по̄слум хуриянэ ка̄саласанум. Лидия Саранпа̄вылт о̄лы, ос са̄лы ӯрнэ рӯтанэ палт Нё̄рн ва̄тихал яланта̄лы. Тав са̄лы ӯрнэ ма̄хум о̄лупсаныл ос та̄н яласан ма̄кēныл хурин акваг по̄слыянэ. Ань тав по̄слум хуриянэ на̄н сунсыглэ̄н.

	 

	Тамара Мерова
