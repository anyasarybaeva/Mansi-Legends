
а̄ньта̄гыл во̄рт манос я̄т ху­мус яласаӈкве яныг хо̄тпатн потыртавет. Хӯл алыщлан по­рат та̄н ёт-тотыглавет ос во̄рт о̄лнэ̄ныл сыс маныр хумус ва̄­руӈкве — пуссын хӯлтыглавет. Пыгрищит ка̄тт касай пувуӈкве ха̄сэ̄гыт, манхурип на̄йив атуӈ­кве ос молях а̄ращ па̄лтуӈкве —пуссын вос ва̄гыт.
Ты хурит Игорь М. по̄слым о̄лы. Тав нёлолов та̄лэ, Советский па̄вылт о̄выл класс а̄стлас. Пыг­рищакве ма̄щтырыг мēчикыл ёнгасы, футболыл ёнгуӈкве ха̄с­нэ̄тэ ма̄гыс Игорь ма̄гылн та­гатан со̄рни по̄с о̄ньщи.
 Ка̄сыӈ туи тав Ня̄хщамво̄ль па̄вылн Галина Петровна ос Тимофей Константинович Сам­биндаловыг, анēкваге-ащо̄йка­ге палт ӯщлахтуӈкве ёхталы. Тэ̄н апыгтетэ̄н ма̄ньта̄гыл хӯл алыщлаӈкве ёт-тотыглытэ̄н. Анēкватэ ла̄вме щирыл, тав о̄выл сортэ кит арыгкем та̄л яныт по­рат пувыстэ. То̄нт ащо̄йкатэ̄н ка̄тл нясыл ва̄рыглавес. Ётыл ла̄пкаӈ няс ос па̄хвтын няс тавēн ёвтсыт, ань хӯрмит та̄л тыитыл хӯл алыщлы.
Мо̄лалнув та̄н Лэ̄пла нупыл ялсыт, тот акв юи-па̄лт Игорь кит сортыг пувыс. Та̄н такем атыӈ хӯл исмит па̄йсыт, ёмщакв тэ̄пъяласыт. Тамле ты нё̄тмил ва̄рнэ ёмас пыгрищакве яныгми. 
Ня̄врамаквет ёмщакв вос ӯщ­лахтэ̄гыт, пуста̄гыл вос о̄лэгыт.
