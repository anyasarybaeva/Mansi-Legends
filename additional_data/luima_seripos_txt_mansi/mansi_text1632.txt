

	Ханты-Мансийск ӯст А̄с-угорский институтт рӯпитан ма̄хум наука щирыл нэ̄пакыт хансэ̄гыт. Ма̄ньщит, хантыт ла̄тӈыг, пēс йис ва̄рмалит, мо̄йтыт, а̄мщит, э̄ргыт нэ̄пакын ёл-хансыяныл. Тот ма̄ньщи отделт Мария Кумаева, такви о̄парищ наме Алгадьева, рӯпиты. Ты та̄л ма̄ньполь э̄тпост тав диссертация-нэ̄паке вӯянтаӈкве Саранск ӯсн тах мины. 


		Тав оматэ Варвара Васильевна Алгадьева сака са̄в мо̄йт, пēс потыр, э̄рыг вас. Мария ма̄ньта̄гыл ма̄ньщи мо̄йтыт хӯнтлыс. Яныгнув хунь ēмтыс, мо̄йтыт нэ̄пакн хансуӈкве патсанэ. То̄нт хансым нэ̄пакыт ань ты мус иӈ о̄ньщиянэ. Ма̄ньщи нэ̄ такви урыл ос рӯпататэ урыл таи потыртас:

		– Ам ма̄ниг о̄лмум 

		порат  омам акваг мо̄йтыт мо̄йтыглас, пēс потрыт потырта̄лас. Ня̄врамыг о̄лмум, 

		хансат нэ̄пакн ос по̄слысанум. А̄пат манос сахит манхурип 

		хансат о̄ньщасыт, 

		пуссын тетрадкан по̄слысанум. Тох осыӈ тетрадка ēмтыс. Тувыл нэ̄пакум хот-ӯстыслум, мо̄йтыт хансыглам тетрадкам иӈ о̄ньщилум. А̄тям Владимир Васильевич Алгадьев са̄ӈквылтаӈкве ха̄сыс. Са̄ӈквылтан та̄нанэ о̄с хассанум.  

		1994 та̄лт рēтыӈ ю̄свой э̄тпос 13 хо̄талэ̄т ам каӈкум Алексей Ӯй йӣквнэ ва̄рмаль ва̄рыглас. То̄нт а̄тяв а̄тимыг ēмтыс, Илья Васильевич Алгадьев яныг хо̄тпа о̄лыс. А̄тямн Илья Васильевич 

		каӈкыг ōлыс. Щар яныг каӈкыг āтям щēмьят Александр Васильевич ōлыс. Тав яныг хōнтлам мāт āтимыг ēмтыс. Ос 

		Ӯй йӣквнэ порат Илья 

		аки Алексей ты хӯлтыгластэ, хумус ва̄руӈкве э̄ри. 

		Светлана Алексеевна Попова Ӯй йӣквнэ ва̄рмаль по̄слуӈкве Хулюмсӯнт па̄вылн ёхталас. Та па̄сныл ты нэ̄ 

		ёт ва̄йхатымēн. 1995 та̄лт  Светлана Алексеевна Ха̄льӯсн научный фольклорный фондын рӯпитаӈкве  а̄нум во̄выстэ. 2000 та̄л оигпан мус тот рӯпитасум. Ха̄льӯст а̄гим самын 

		патыс. Тувыл ювле 

		Хулюмсӯнт па̄вылн 

		о̄луӈкве минасмēн. Та порат ма̄ньщи нэ̄т па̄вылт музейт ва̄-руӈкве вӯйхатсыт. Ам та̄нанылн о̄с нё̄тсум.

		2003 та̄лт па̄вылн Евдокия Ивановна Ромбандеева рӯпататэ щирыл ёхталас. Ты 

		э̄лы-па̄лт тав ётэ ам  Ха̄льӯст ва̄йхатсум. Хулюмсӯнт па̄вылт а̄нум ты ка̄саластэ ос ла̄выс,  Ханты-Мансийск ӯст э̄лаль вос ханищтахтэ̄гум. Та порат номсахтуӈкве патсум, э̄рыӈ со̄ль, яныг 

		ӯсн минуӈкве э̄ри. 

		Ос туи порат 2003 тāлт Кēрасколыӈъя̄ пāвылн ялсум. Тот Т.С. Гоголева, мāньщи мирн нё̄тнэ хōтпа, яныг ёмас, пӯмащ рӯпата вāрыглас, мāньщи лā-тыӈ урыл курсыт. Тамле вāрмаль āнум сака мӯстыс, та пāсныл э̄лаль 

		ханищтахтын урыл 

		номтум патыс, ӯсн та минасум.   

		2003 та̄лт таквсы Югорский университет заочный щирыл ханищтахтуӈкве ёхтысум. Ма̄ньщи газетат рӯпитаӈкве патха
		тыгласум. Тувыл ты институтн рӯпитаӈкве вуйвēсум, ань аквхуйплов та̄лыг ты ēмты. Югорский университет ёмащакве а̄стлыслум. Аспирантуран э̄лаль ханищтахтуӈкве  реко-мендация-нэ̄пакыл майвēсум. Тот о̄с заочный щирыл нила та̄л 

		ханищтахтасум. 

		Ты та̄л мо̄т ӯсыӈ ма̄т диссертация-нэ̄пакум щирыл учёный совет тах  ēмты. Хансум наука  нэ̄пакум «Система выразительных средств в мансийском детском фольклоре»  намаяслум. Ам научный руководителюм Дина Васильевна Герасимова о̄лы. Ты э̄лы-па̄лт диплом-нэ̄пакум хунь хансыс-лум, тав о̄с а̄нум ханищтастэ ос нё̄тыс. 

		Ма̄ньполь э̄тпост 

		Саранск ӯсн диссерта
		циям-нэ̄пакум тотылум. Тот научный совет э̄лы-па̄лт рӯпатам урыл потыртаӈкве тах патэ̄гум. Ты диссертация коныпал мо̄т 

		рӯпата ва̄рēгум. Са̄всыр конференциян докладыт щё̄пита̄лэ̄гум. 

		Ка̄сыӈ та̄л «Югорские чтения» нампа конференция ва̄рыглаве. 2014 та̄лт ты ва̄рмаль заочный щирыл ва̄т са̄грапнал э̄тпос о̄лыс. Ам тув о̄с ма̄ньщи мо̄йтыт урыл потыр хассум. Рӯпитанэ̄м сыс атпан арыгкем научный потыр ос са̄в статьят хассум. Институт 

		хо̄тпанув пуссын та̄нки 

		тема щирыл рӯпи-тэ̄гыт. Ам о̄с амки тема о̄ньщēгум, ма̄ньщи мо̄йт 

		урыл хансэ̄гум. 

		Ты та̄л Хулюмсӯнт па̄вылн  ялуӈкве ку-сыглэ̄гум, лӯпта э̄тпос минуӈкве номсэ̄гум. 

		Тот мо̄йтыт ва̄нэ ма̄ньщит ёт хо̄нтха-тыглэ̄гум. Ты э̄лы-па̄лт ам тув ялсум, Галина Константиновна Алгадьева, Нина Никоновна Анямова,  Ираида Тихоновна Номина, Мария Тихоновна Двинянинова ёт рӯпитасум. Та̄н 

		ва̄нэ хо̄тпаг о̄лэ̄гыт. 

		Акв порат Кēраско
		лыӈъя̄ па̄вылн ялсум. 

		Тот о̄лнэ ма̄ньлат а̄гит-пыгыт ла̄тӈув ёма
		щакве ва̄гыт. Та̄н 

		палтыланыл ма̄ньщи мо̄йтыт хансыгласум. 

		Ты рӯпатам коныпал ня̄врамыт ма̄гсыл ханищтан нэ̄пакыт хассум. Ювле хультум та̄лт Анастасия Шиянова, 

		Галина Нахрачёва ёт 1-5 классытн ялантан ня̄врамыт ма̄гсыл ханищтан нэ̄пакыт та̄ратасӯв.  

		 

		Ма̄н, редакцият рӯпитан ма̄хум, институтт рӯпитан ма̄ньщи хо̄тпат наука хо̄тал кастыл янытлыянӯв. На̄й-О̄тыранылн вос ӯргалавет. 

		 

		 

		Людмила 

		Тасманова

		 

 
