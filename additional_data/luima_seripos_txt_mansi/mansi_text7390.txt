
Мегион ӯст рēтыӈ ю̄свой э̄тпоста 21 хо̄талт научно-практический конференция ēмта­лас, «Тёпаӈ ясӈэм» ханты ла̄тӈыл. Мероприятият пирмайтасыт матыр рӯпата аквъёт вāрнэ вāр­маль, хотты наука ём­щакв ханищтан, ва̄нэ хо̄т­пат Эстер Рутккаи-Мик­лиан (Венгрия), Жофия Шён (Германия), Штефан Дудек (Германия). Сака ёмас суссылтым о̄лыс, мир э̄лы-пāлт матыр ōвылтыт ловинь­тан вāрмаль ханты ла̄тӈыл суйтасыт.
Ам мир э̄лы-пāлт «Амки урумтыл ла̄тыӈ» ма̄ньщи ла̄тӈыл ловинь­таслум, ам Свердловский область Ушма па̄вылт ма̄хмыт ōлупсаныл ос Санкт-Петербург ӯст институтта ханищтахтын о̄лупса урыл потыртасум. Ам щар о̄влэ̄т тамле кон­ференцият о̄лсум, амки ма̄гсылум са̄в лильпи ос ёмас ōлупса мōт мирыт урыл ва̄ӈкве патсум.
Торгамтасум, хумыс э̄ри нēлум лāтыӈ ва̄ӈкв!
Галина ДУНАЕВА
