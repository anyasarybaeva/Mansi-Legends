
Мо̄лал Лангепас ӯсн ялмумт мēн аквъёт рӯпитан нэ̄мēнтыл «Фортуна» нампа колн ялуӈкве ла̄вхатсумēн. Тот, ла̄вēгыт, пӯмыщ хо̄тпат ёт ва̄йхатымēн ос акв ма̄ньщи хум ёт хо̄нтхатахтымēн. Хум наме Евгений Игоревич Захаров, тав «Фортуна»  нампа центрыт кӯщаиг рӯпиты. Тот  ня̄врамыт ос ма̄ньлат ма̄хум са̄всыр тэ̄ланыл ёт рӯпитэ̄гыт.Мēн Евгений Захаров ка̄саланэмēн порат таве та̄ра ханьщисламēн. 2006 та̄лт тэ̄лы тав Антонина Ануфриева ёт Ханты-Мансийскан ёхталас ос «Дед Мороз и Снегурочка» Россия янытыл ва̄рыглан касылыт кассы̄г. Тэ̄н маснутанэ̄н соссаӈ ма̄хманув хансал хорамтасанэ̄н. То̄нт тэ̄н но̄х-патсы̄г ос хо̄н ма̄н Париж ӯсн ялнэ путё̄вкал мӯйлупта̄лвесы̄г. 

	Ань Евгений Игоревич такви рӯпататэ ос о̄лупсатэ урыл таи ла̄выс:

	 

	Рӯпитан кол урыл

	 

	– Ма̄н ты колув 2006 та̄лт яныг таквс э̄тпост рӯпитаӈкве патыс. О̄влэ̄т ма̄н культура тэ̄лат щирыл туп рӯпитасӯв. 2009 та̄л па̄сыл ня̄врамыт ос ма̄ньлат ма̄хум ма̄гыс ва̄рнэ тэ̄лат о̄с тыг тотвēсыт. Тувыл центрыг ла̄вуӈкве патвесӯв. Рӯпатав культура па̄лыл  э̄лаль ӯргалаве кос, ос са̄в тэ̄лат образование нупыл о̄лэ̄гыт. Ань ма̄н ат са̄всыр программа щирыл рӯпитэ̄в: тыи ӯсувт са̄всыр мирыт культураныл суссылтан ва̄рмаль, щēмьят ёт рӯпитан ва̄рмаль, ня̄врамыт ӯщлахтан ос туи рӯпата нё̄тнэ тэ̄ла, коррупция ва̄рмалит та̄ра-паттын накыт ос ма̄ньлат ма̄хум тэ̄ланыл ёт рӯпитан палата. Ты тэ̄ланув ва̄рнэ ма̄гыс ма̄н культура ос образование па̄лыл олныл та̄ставēв. То̄ванакт ма̄нки 

	матыр проектыт щё̄питэ̄в ос 

	грант щирыл олн сэ̄лэ̄в. 

	Щēмьят ёт рӯпитан колнакыт психологыт, юристыт рӯпи-тэ̄гыт. Та̄н щēмьяӈ хо̄тпатын та̄рвит тэ̄ланыл порат нё̄тэ̄гыт. Мо̄т колнакыт ня̄врамыт хотталь ӯщлахтан миннэ̄ныл порат манос туи сыс рӯпата 

	кинсуӈкве нё̄тавет. 

	Пуссын маныр тэ̄лат ёт ма̄н рӯпитэ̄в, таит «Молодежное информационное агентство» 

	нампа колнакт рӯпитан а̄гитн-пыгытн ля̄ххалыг, потрыг хансавēт ос ищхӣпыӈ утын ва̄равет. Ты коныпал та̄н сыресыр хурит по̄слэ̄гыт ос нэ̄пак-ло̄псыт ва̄рēгыт. Матыр пӯмщалахтан утыт урыл интернет ло̄п-сувт на̄нки тах ловиньтаӈкве вēрмегы̄н. 

	 

	СА̄всыр мирыт 

	суссылтан колнак 

	 

	– Ты колнакувт 2007 та̄л 

	яныг таквс нила щислат,  са̄в мирыӈ ма̄хум акван-юрщхатан ялпыӈ хо̄талт рӯпитаӈкве о̄вылтахтасӯв. То̄нт нила мирколыт халт аквъёт рӯпитан, акван-нё̄тхатнэ нэ̄пак хасвēс, тыи  ӯс 

	миркол, ӯс Дума, «Лангепас 

	нефтегаз» кол ос са̄всыр мирыт ёт рӯпитан организация. 

	Лангепас ӯсувт са̄тхойплов 

	са̄всыр ма̄хум акван-атхатнэ 

	я̄нас организация о̄ньщēгыт.

	Та̄н ань пуссын тыт акван-атхатахтыглэ̄гыт. Тыт ка̄сыӈ 

	мир урыл суссылтап щё̄питым о̄лы. Ӯсыӈ ма̄хумн пēс 

	о̄лупсаныл, маснутаныл сус
	сылтавет. Тувыл акв хотты 

	хо̄талт акв  хотты мир тыт э̄рганэ, йӣкванэ суссылтаӈкве акван-атхатэ̄гыт. Тыт янге
	ма̄не ма̄хум пуссын ак
	въёт ӯщлахтэ̄гыт, ка̄с 

	ва̄рēгыт. Таи ма̄гыс концерт 

	ва̄рнэ кан о̄ньщēв.

	Центрув мо̄т са̄всыр ёмас колнакыт о̄с о̄ньщи. То̄ванакт хотты ва̄рмалянув урыл потыртаӈкве э̄рмыглы ке, ма̄н яныг кӯщаит тыг во̄виньта̄лыянӯв. Са̄всыр 

	политикыт, спортсменыт, артистат тыг мӯйлуӈкве щалтсэ̄гыт. 

	Ты коныпал ма̄хум ёт 

	ва̄йхатуӈкве пуп о̄йка ос имам о̄йка ёхталэ̄г. Ня̄врамыт ос ма̄ньлат ма̄хум ма̄гыс 

	«толерантность» ханищтан нак ва̄рыглэ̄в. Ка̄сыӈ хо̄тпа такви ма̄хманэ коныпал мо̄т мирыт э̄руптым ос ва̄нэ̄г вос о̄ньщиянэ. 

	Акв колнак ёмас ищхӣпыӈ утыл ва̄рим о̄лы. Тот ма̄хманув мо̄т ӯсыт о̄лнэ ма̄хум ёт 

	телемост щирыл потыртаӈкве вēрмēгыт. Мо̄лтынув ма̄н белоруссанув Москва ӯст о̄лнэ белоруссыт ёт потыртасыт. 

	Лангепаст соссаӈ ма̄хманув тэ̄ланыл ёт Маргарита Филипповна Заяц рӯпиты. 

	 

	«Форс-мажор» театр урыл 

	 

	– Ты театрувтыл школат ханищтахтын яныг ня̄врамыт ёт «Бесстрашная Татья» нампа спектакль щё̄питасӯв. Тав А.М. Конькова хансум мо̄йтанэ щирыл о̄лы.  Таве суссылтамув юи-па̄лт «Образцовый театр» 

	намыл майвесӯв ос грант-олн висӯв. Акв пал са̄вит олнэ нё̄тнэ маснутыт ма̄гыс холтсанӯв, мо̄т олнытыл йильпи проект 

	щё̄питэ̄в. Сустēмт, ты ня̄в-рамытын соссаӈ ма̄хум пēс наканыл ва̄ӈкве сака пӯмщиг о̄лы. Та̄н са̄всыр мирыл о̄лэ̄гыт, мо̄т-мо̄т школат, са̄всыр классыт ханищтахтэ̄гыт. Ос тыт акван-юрщхатасыт. Таи лю̄ль, ты та̄л то̄ват ханищтахтуӈкве а̄стэ̄гыт, ос мо̄т ӯсн минэ̄гыт.

	 

	Такви рӯтэ урыл

	 

	–  Ам рӯтанум щирыл хо̄нтаӈ ма̄ньщииг о̄лэ̄гум. Яныг пыгум школат ханищтахтаме порат 

	«Рӯт ма̄хум» о̄лнэ накытыл 

	кисхатас. Кисхатам тэ̄латэ XVII нотэ мус тотыстэ. Тувыл таи 

	та̄ра-патыс, ма̄н Сатыга канащ-о̄йка рӯтыг о̄лэ̄в. Яныг анēквам а̄ще о̄парищ наме Сатыгина, та̄нки о̄с Сатыга па̄вылт о̄лсыт. Антон пыгум ты урыл пēс э̄рнэ нэ̄пакыт ос хурит хо̄нтыс. 

	Э̄квам рӯт ма̄хманэ о̄с кинсуӈкве о̄вылтахтас. Та̄н Питухина о̄парищ намыл о̄лэ̄гыт. Ты ма̄хум Петр I ляпат акваг о̄лмыт. 

	Антон ань Санкт-Петербург ӯст «Экономика и управление связи и строительства» тэ̄латын ханищтахты. Григорий, ма̄ньнув 

	пыгум, мощēртын школа а̄стлы.

	Амки рӯпатамт ам то̄ва депутатытн, предпрениматель-хо̄тпатын яныг пӯмащипа ла̄тыӈ ла̄вуӈкве таӈхēгум. Тэ̄ланув ёмасыг ва̄рнэ̄в ма̄гыс та̄н ма̄нав олныл нё̄тыяныл. 

	 

	Тамара 

	Мерова

	 
