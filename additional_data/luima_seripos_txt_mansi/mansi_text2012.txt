

	Ты э̄тпос са̄т щислат Сургут ӯст «Соцветие» нампа фестиваль о̄лыс. Тамле ялпыӈ хо̄тал тот 1998 та̄лныл ва̄рыглаве. Ты ӯст о̄лнэ са̄всыр мирыт пуссын акван-атхатэ̄гыт ос та̄нки о̄лупсаныл суссылтыяныл. Ты порат та̄н  Сургут ӯсаныл 50 та̄лэ аквъёт юртыӈыщ янытласаныл.


		Ӯс кӯщай Дмитрий Попов ма̄хум пуссын ёмас сымыӈ ла̄тӈыл ла̄всанэ ос мӯйлупсал мисанэ. Хуньт о̄лыглам ма̄нь па̄выл хосат 

		та̄гыл са̄в ма̄ныл ёх
		тум са̄всыр мирытн ӯнттуӈкве о̄вылтавес, ань тав нё̄тнэ яныг ӯсыг ēмтыс. Тыи ма̄-во̄й хо̄нтум порат Советский Союз са̄всыр 

		республиканыл ма̄хум тув рӯпитаӈкве ёхтысыт ос акваг тув та о̄лмыгтасыт. 

		Ань мирыт та̄нки йӣкваныл йӣквуӈкве, э̄рганыл э̄ргуӈкве  «Хоровод дружбы»  нампа касылн во̄ввēсыт. Акв ӯскант рущит, хатанит, башкирыт, дагестан-цыт, чеченцыт, кыргызыт, молдаваныт  - пуссын аквъёт 18 са̄всыр мирыт ка̄таныл акван-пувим э̄ргысыт, йӣкв-сыт. Та̄нки нё̄тнэ маснутыл масхатым о̄лсыт. Ка̄сыӈ мир та̄нки ху
		рип тэ̄нэ пасан щё̄-пита̄лсыт. Ты коныпал матыр-а̄ти пēс накыт ва̄руӈкве мӯй ма̄хмыт ханищтавēсыт. 2015 та̄л май Юграт о̄лнэ ма̄хум та̄нки  пēс наканыл ӯргалан ос э̄лаль тотнэ та̄лыг намтым о̄лы. 

		Соссаӈ  ма̄хум  пēс та̄гыл о̄лупсаныл суссылтан ос э̄лаль тотнэ ма̄гыс Валентина Шадрина, «Югра лылыēп» ассоциацият рӯпитан нэ̄ ӯс кӯщайн э̄сгын нэ̄пакыл майвес. Ань хантыт, ма̄ньщит ос ё̄рн ма̄хум пēс накыт 

		ханищтан ва̄рмалит  «Старый Сургут» колыт рӯпитан хо̄тпатн суссылтавēсыт. Та̄н ё̄рнкол тӯщталасыт ос та̄н палтаныл са̄в 

		хо̄тпа мӯйлысыт. Тувыл Сургутский район Русскинский па̄выл
		ныл соссаӈ ня̄вра
		маквет йӣквнэ-э̄ргын коллективаныл ёт ёхталасыт. Лянтор ӯсныл «Тень мигранта» ансамбль во̄виньта̄лвес. Тот Вера Кондратьева фолк-рок щирыл э̄ргыт э̄ргыс. 

		Тувыл Дмитрий По-пов ӯст о̄лнэ ма̄хум

		«Яныг Сымыл»  мӯй-луптасанэ. Ань са̄всыр мирыт  хорамыӈ я̄р-мак то̄раныл тув пēрумтасаныл. Тав ань памятник хольт тах 

		хотталь тӯщтаве. 

		Мӯй ма̄хум  сака ёмщакв мӯйлысыт, та̄н матыр-а̄ти пēс накытн, мастер-класс щирыл ханищтавēсыт, нас ӯщлахтасыт ос са̄всыр пӯмащ ва̄рмалит ху
		рин по̄слысаныл.  

		 

		Тамара Мерова

		 


	 
