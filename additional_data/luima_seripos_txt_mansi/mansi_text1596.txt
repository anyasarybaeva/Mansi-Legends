
Та̄л котиль э̄тпос ва̄т нупыл атыт хо̄талэ̄т Ханты-Мансийск ӯст мир ёт рӯпитан ос нё̄тмил ва̄рнэ хум Александр Леонидович Сидоров ёт пресс-конференция о̄лыс. 

	Тав минам та̄л сыс ва̄рум рӯпататэ урыл ля̄ххал тотнэ ма̄хумн потыртас. Рӯпитан ма̄тэ рущ ла̄тӈыл «Уполномоченный по правам человека в ХМАО-Югре» ла̄ваве. Александр Сидоров потре э̄лаль ловиньтэлы̄н: «Минам та̄л сыс ма̄н палтув 541 хо̄тпа са̄всыр тэ̄ланыл щирыл пищма хансыгласыт ос нё̄тмил во̄вуӈкве ёхталасыт. Щар са̄в 209 пищма о̄лнэ кол ат о̄щнэ манос пēс колт о̄лнэ ма̄хум ёхталасыт. Тувыл ЖКХ ёт ва̄рмаляныл акван ат ро̄внэ щирыл нё̄тмил во̄вēгыт. Са̄в ма̄хум рӯпитан ма̄ хо̄нтуӈкв ат вēрмēгыт, ос нё̄тмил во̄внэ ма̄гсыл ма̄н палтылув свонитэ̄гыт. 

	То̄ва хо̄тпа тэ̄латэ такви кос ва̄руӈкв номсытэ.  Са̄всыр кӯщаит палт 

	яласыматэ, ва̄гта̄лыг патнэ юи-па̄лт, нё̄тмил тиснэ щирыл о̄с ма̄н 

	палтув та ёхты. Ам ва̄глум, то̄ва кӯщаиг рӯпитан ма̄хум ё̄раныл ат то̄влын щирыл ювле нас пищмат хансым рӯпитэ̄гыт. Та̄н палтыланыл ёхталан хо̄тпат тэ̄ланыл нэ̄мхотьютн ат сунсавет.  Та̄нанылн пӯмащ а̄ти.

	2014 та̄лт Украина хо̄нтлын ма̄ныл ха̄йтнэ мир ва̄тихал ма̄н палтылув ёхталэ̄гыт. Та̄ра-паттын щирыл щар са̄в беженец Сургут ӯст о̄лы. Ханты-Мансийск ӯсн ос яныгса̄т ляпатем хо̄тпа ёхтыс. Та̄н тыт нэ̄матыр ат о̄ньщēгыт, о̄влэ̄т та̄нанылн нё̄
	туӈкв э̄ри. 

	Округувт хо̄тса̄т ляпатем беженец о̄лы. Та̄н халанылт ос тамле ма̄хум о̄лэ̄гыт. Та̄н то̄ват хосат тыг рӯпитаӈкв ёхтысыт. Рӯпитанэ̄ныл сыс  тыт хультнэ ма̄гыс намыл э̄рнэ нам-нэ̄пак та̄л о̄лсыт. Ос та̄нти ма̄нылн ювле минуӈкв 

	ань ат таӈхēгыт. Ма̄н 

	та̄нанылн э̄рнэ нэ̄пака-ныл атуӈкв нё̄тыянӯв. Мо̄т щирыл ма̄н воссыг 

	хоталь ва̄рхатэ̄в. Та̄-нанылн нё̄туӈкв о̄с э̄ри».

	 

	Александр ВЬЮТКИН

	 
