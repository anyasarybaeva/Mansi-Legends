

	Ты э̄тпос 16 хо̄талт Россият о̄лнэ финно-угор ня̄врамыт ма̄гыс нилыт мирхал фестиваль ва̄раве. Ань йӣквнэ ос э̄ргын ня̄врамыт Марий Эл ма̄ныл мӯйлуӈкве о̄вылтахтэ̄гыт. Та юи-па̄лт Коми республикан минэ̄гыт. Тувыл ос Удмуртия ма̄н, ос юи-о̄выл концертаныл Коми-Пермяцкий округт ва̄раве. Ты ва̄рмалин ня̄врамыт са̄всыр ма̄ныл акван-атхатэ̄гыт. 

	Ты коныпал 2015 та̄лт Карелия ма̄т финно-угор мирыт о̄с акв тамле яныг концерт тах ва̄рēгыт. Щар о̄выл концерт 2008 та̄лт о̄лыс. Та па̄сныл ты тэ̄ла акваг э̄лаль тотаве. Ма̄хум ты ва̄рмаль сака э̄руптыяныл, йӣквнэ ос э̄ргын ня̄врамыт яныг ща̄гтыл ӯрияныл. Ты мӯйлын ва̄рмаль ка̄сыӈ та̄лныл мо̄т-мо̄т щирыл пӯмщиг ва̄рыглаве. 

	 

	Финно-угор мирыт культура Центр колныл кēтым

	ля̄ххал ма̄ньщи ла̄тӈыг Николай МЕРОВ хансыстэ
