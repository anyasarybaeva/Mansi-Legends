

	Ма̄ньщи мо̄йтыт ос потрыт 

	хансум ма̄ньщи э̄ква Анна Конькова номылматыглан кастыл ань округувт ка̄сыӈ та̄л ня̄врамыт ма̄гыс конкурс ва̄рыглаве. Ты конкурсын нёлоловхуйплов та̄ланыл иӈ ат то̄влын а̄гит-пыгыт та̄н тув хансуӈкве вēрмēгыт. Тув акв, кит, хӯрум потыр соссаӈ мир о̄лупса урыл хансуӈкве ро̄ви. Тот тамле номинацият щирыл потрыт вивет: «Стихотворение», «Потыр» (эссе, новелла), «Мо̄йт» (пēс йис потыр), «Миф».

	Ты конкурсын рӯпата кēтнэ ма̄гыс ня̄врамытн о̄влэ̄т заявка-нэ̄пак хансуӈкве э̄ри. Тувыл ос ты тэ̄ла культура Департамент ло̄псыт http://www.depcultura.admhmao.ru та̄ра-паттуӈкве ро̄ви. На̄нки потрын ос заявкан ты адрес щирыл кēтэ̄н: электронный адрес Cultura-ugra@admhmao.ru, пищман ос ты адресын: Ханты-Мансийск ӯс, ӯсхулы Мира, кол 14а, 207 колнак. Рӯпатанын лӯпта э̄тпос 30 

	хо̄талэ мус кēтуӈкве вēрмияны̄н.

	 

	Культура Департамент кēтум 

	потре ма̄ньщи ла̄тӈыг 

	Николай МЕРОВ хансыстэ.

	 
