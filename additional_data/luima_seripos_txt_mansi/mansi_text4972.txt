
Ща̄нь ла̄тыӈ, литература, пēс йис потрыт, мо̄йтыт ос культура э̄лаль тотнэ ма̄гсыл ка̄сыӈ та̄л премия-олн миве. Ты олныт Ю.Н. Шесталов намыл пиным о̄лэ̄гыт, та̄н касыл щирыл сосса ма̄хумн манос хотты организациян мивет. 
О̄влэ̄т э̄рнэ нэ̄пакыт щё̄питаӈкве ос акванатуӈкве э̄рēгыт. Ка̄сыӈ та̄л ма̄ньполь э̄тпос о̄выл хо̄талэ мус премия-олн ма̄гсыл каснэ ма̄хум нэ̄паканыл пирмайтавет. Та юи-па̄лт яныг кӯщаит акван-атхатыглэ̄гыт ос ма̄кыг ёмщакв рӯпитан акв ханты хо̄тпа ос акв ма̄ньщи хо̄тпа пēриявēг. Организацият халт о̄с аква туп пēрияве,  тувыл но̄х-патум ма̄хум Ю.Н. Шесталов намхо̄талэ кастыл лӯпта э̄тпост янытлавет. 
Общественный ос внешний связь департаментыт рӯпитан хо̄тпат ты нэ̄пакыт пирмайтыяныл, на̄н ищхӣпыӈ ут хосыт тēтуӈкве вēрмияны̄н: MakarovaAV@admhmao.ru. Манос ты адрес хосыт тēтэ̄н: 628011, ХМАО-Югра, Ханты-Мансийск ӯс, Комсомольская ӯс-хулы, 31 кол, 212 колнак. Телефонаныл 8 (3467) 92-64-79, 8(3467)33-22-55.
Ты олныт урыл ля̄ххал на̄н ищхӣпыӈ ма̄т www.depos.admhmao.ru  ловиньтэ̄н. 
Тēтым ля̄ххал ма̄ньщи ла̄тӈыл Галина Кондина хансыстэ.
