
Ты туи порат Швейцария Женева ӯст ма̄ янытыл о̄лнэ соссаӈ ма̄хум акван-атхатыгласыт. Тот Организация Объединённых Наций та̄н ма̄гсыланыл ханищтап ва̄рыглас. Ты организация соссаӈ ма̄хум ва̄рмаляныл ӯральтым о̄ньщиянэ.
Ты кастыл китынтыг лов та̄л(2004-2014) ты мирыт янытлан та̄лыгла̄всанэ. Ты лов та̄лыт оигпан порат 2014 та̄л Нью-Йорк ӯст мирхал конференция ва̄раве Ос лов та̄л сыс мирыт хумус нё̄твēсыт хумус ос э̄лаль нё̄туӈкве э̄ри тыурыл потыртаӈкве тах патэ̄гыт 
Та̄н та̄рвитыӈ ва̄рмаляныл урыл кӯщаит ул вос ёрувлэ̄гыт са̄всыр ялпыӈ хо̄талыт ва̄рыглавет. Ань ка̄сыӈ та̄л рēтыӈ юсвой э̄тпос 21 хо̄талэ ща̄нь ла̄тӈыт янытлан мирхал хо̄талыг о̄лы. Ос во̄ртур э̄тпос 9 щислат ма̄ янытыл о̄лнэ соссаӈ ма̄хум ялпыӈ хо̄талыг ла̄ваве.
Ань та о̄лум ханищтапт ты организация рӯпататэ ос соссаӈ ма̄хум хумус нё̄туӈкве вēрмавет та урыл потыртасыт. 
Ма̄н округувныл Ольга Власова тув ялыс. Тав А̄с-угорский ма̄ньлат ма̄хум организацият рӯпиты. Ханты нэ̄ ла̄выс та̄н тот са̄в э̄рнэ тэ̄ла урыл хӯлтвēсыт. Тамле организация мирн ёмащакв нё̄ты туп таи лю̄ль-соссаӈ мирыт ты урыл ат ва̄гыт тыи ма̄гсылань тамле ханищтапыт ва̄рыглавет. 
Са̄лы ӯрнэ хо̄тпат ма̄во̄й но̄х-винэ ма̄хум ёт воритотэ̄гыт ке ла̄тӈаныл акван ат ке ёхтэ̄гыт ты та̄рвитыӈ ва̄рмаляны лурыл ООН ма̄н пищма хансуӈкве вēрмēгыт. Ань тамле пищма интернет хосыт ООН Управление Верховного Комиссара по правам человека тув кēтуӈкве www. ohchr. org. э̄ри 
 
 
 
 
 
 
 
