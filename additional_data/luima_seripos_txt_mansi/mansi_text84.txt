
Финляндияныл ма̄н ма̄вн мӯй ма̄хум ёхталасыт. Хелена Аутио Мелони, Москва ӯст посольстват рӯпитан нэ̄, соссаӈ мир Ассамблеян во̄виньтавес. Тот хӯрум депутатанув Е. Айпин, Н. Алексеева ос А. Филипенко тав ётэ по­тыртасыт.
Хелена ла̄выс, та̄н та̄нти щирыл о̄лнэ ма̄хум, тыг ёхтыс сунсуӈкве, хумус мощщаг хультум мирыт мо̄т яныг мирыт халт о̄лэ̄гыт. Хумус та̄н культураныл э̄лаль тотыяныл, та̄нти ла̄тӈыл потыртэ̄гыт, манхурип та̄рвитыӈ ва̄рмалит о̄ньщēгыт. Тамле яныг округт акв миллион атса̄т со̄тыра э̄лумхо̄лас халт туп хус со̄тыра соссаӈ хо̄тпа о̄лэ̄гыт.
Е р е м е й Д а н и л о ­вич ювле потыртас, соссаӈ мир Ассамблея хо̄тхуйплов та̄л рӯпиты, ты сыс соссаӈ ма̄хум ма̄гсыл са̄в са̄ккон пирмайта̄лвес, то̄ват хот-арыгтаптувēсыт. Ань ма̄н ма̄гсылув тит­хуйплов са̄ккон о̄лы. Ты ща̄нь ла̄тыӈ ӯргалан са̄ккон, пēс йис э̄ргыт, мо̄йтыт, потрыт, ялпыӈ ма̄т, общинат, са̄лы ӯрнэ ма̄хум ма̄гсыл ос мо̄т са̄кконыт хансым о̄лэ̄гыт.
Ты коныпал окру­гувт атпан нупыл нё­лолов са̄кконт о̄с я̄нас ло̄мтыт ма̄ньщит, хан­тыт ос ё̄рныт ма̄гсыл хасвēсыт. Россияв яны­т ы л н э̄ м хот т ы м а̄ т тыса̄вит са̄ккон а̄тим.
Ма̄н округ Думавт таи ёмас, хунь матху­рип са̄ккон щё̄питаве, Ассамблея депутатыт номтаныл ат те паты, тав э̄лаль ат пирмайта­ве. Тув ат ро̄внэ ла̄тӈыт хунь мӯсхал щирыл хансавет, то̄нт ущта пирмайтаӈкве та̄ртаве. Ты урыл Дума Устав нэ̄пакт тох хансым о̄лы.
Хелена ёт театрыт рӯпитан ма̄хум ёхтала­сыт. Та̄н тыт ӯст Еремей Айпин хансум потре щи­рыл спектакль суссыл­тасыт. Ты урыл мо̄тыт газетат тах ловиньтэ̄н.
 
 
