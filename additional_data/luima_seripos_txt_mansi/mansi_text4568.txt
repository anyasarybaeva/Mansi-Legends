
Лӯпта э̄тпос 20 хо̄талэ̄ныл Югорский государственный университет тармыл ханищтахтуӈкве тахнэ хо̄тпат нэ̄паканыл виӈкве о̄вылтавет. Марина Косинцева, ханищтаӈкве винэ отдел кӯщай ва̄ӈын нэ̄, потыртаме щирыл, хӯрум специальностин хо̄тпат нэ̄паканыл миӈкве вēрмēгыт. 2018 та̄лт бакалавриат, специалитет, магистратура хосыт то̄рум ма̄гыс ханищтахтын ма̄ — 783, аспирантурат ханищтахтын ма̄ — 30.
Нэ̄пакыт лӯпта э̄тпос 20 хо̄талэ̄ныл пирмайтавет, ос юи-о̄выл хо̄тал таиныл та̄ра-паты, хоты щирыл экзаменыт пирмайтавет.
— О̄йттур э̄тпос 7 хо̄талт та хо̄тпатныл нэ̄пакыт пирмайтаӈкве а̄ставет, хотьютыт творческий ос профессиональный направленность хосыт экзамен мыгыт.
— О̄йттур э̄тпос 10 хо̄талт та хо̄тпатныл нэ̄пакыт пирмайтаӈкве по̄йтэ̄гыт, хотьютыт университет ва̄рум экзамен мыгыт.
— О̄йттур э̄тпос 26 хо̄талт та хо̄тпатныл нэ̄пакыт пирмайтаӈкве ат патавет, хотьютыт университетн туп ЕГЭ хосыт вивет.
Магистратурат ханищтахтын ва̄рмальн нэ̄пакыт лӯпта э̄тпос 20 хо̄талныл о̄йттур э̄тпос 20 хо̄тал мус вивет, аспирантура хосыт ханищтахтын ва̄рмальн — лӯпта э̄тпос 20 хо̄талныл во̄ртур э̄тпос 23 хо̄тал мус вивет.
Университетн ханищтахтуӈкве винэ урыл на̄н ЮГУ «Абитуриент» нампа ло̄псыт ля̄ххалыт хо̄нтуӈкве ос ловиньтаӈкве вēрмегы̄н манос ты телефон хосыт свонитэ̄н: +8(3467)357-551, 357-556, 357-842.
ЮГУ пресс-служба кӯщай нэ̄ Елена КАРМАНОВА хансыс. Ма̄ньщи лāтӈыг 
Альбина СТАНИСЛАВЕЦ 
толмащластэ.
