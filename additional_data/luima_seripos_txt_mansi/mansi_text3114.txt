

	Ка̄сын э̄лумхо̄лас о̄лупсатэ̄т мӯтраӈ хо̄тпа о̄ньщи. Ты э̄лумхо̄лас тавēн э̄ри, таве тав э̄руптытэ, тав урēтыл номсы. Тамле э̄лумхо̄лас тыи ам анēквам – Агния Николаевна Пакина. Ам анēквам хурип тамле мӯтраӈ э̄лумхо̄лас воссыг ат  ва̄сум. Анēквам са̄в та̄л школат ня̄врам  ханищтан нэ̄г рӯпитас, тав Ветеран труда нам о̄ньщи. Школа а̄стлам ма̄ньлат ма̄хум таве ат ёрувлыяныл, э̄руптыяныл, яныг ялпыӈ хо̄талыт порат мӯйлупсал мӯйлупта̄лыяныл.

	Анēквав ма̄н э̄руптылув, тав ла̄тӈēн хӯнтлэ̄в, ка̄сыӈ хо̄тал таве уральтылув. Ма̄н тав хольтэ о̄луӈкве таӈхēв.

	Ань анēквам пенсият  о̄лы. Юн нас тох ат ӯнлы, ма̄н ма̄гсылув па̄сса ос носки саги. Тав  сака атын ня̄нь ва̄ри, хӯлыӈ ня̄нь, колэ акваг ня̄нил пасы. Хунь ам тав палтэ ёхтала̄лэ̄гум, тав а̄нум акваг ӯритэ. Ма̄н акваг ёхтэ̄в тув, хо̄т э̄руптавēв ос ӯравēв.

	 

	Мария Пакина, 17 та̄л, Ха̄льӯс район Кульпас па̄выл

	 
