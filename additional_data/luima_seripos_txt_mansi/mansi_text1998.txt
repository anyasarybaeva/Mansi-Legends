

	Ханты-Мансийскат  XIII «Спасти и сохранить» нампа ма̄-вит ӯргалан мирхал акция та оигпас. Ты та̄л ма̄хум вит  урыл потыртасыт. Ань ма̄ янытыл я̄т, тӯрыт сыстамыг вос о̄лэ̄гыт, витэ ул вос па̄ӈктувес, са̄в ма̄ныл тыг ёхталам мӯй хо̄тпат вит ӯргалан ва̄рмаль урыл ла̄тыӈ тотсыт. 


		Кит са̄т сыс ӯст о̄лнэ ос мӯй 

		ма̄хум сыресыр пӯмыщ ва̄р-малитыл щё̄пита̄лвēсыт. Ма̄нь
		лат хо̄тпат «Одна планета – 

		одно будущее!» нампа фо
		румн атыглавēсыт. Тыг а̄ги-рищит-пыгрищит 11 са̄всыр хо̄н ма̄ныл ёхталасыт ос вит 

		уральтан урыл та̄нки хансум 

		проектаныл ловиньтасаныл ос 

		сыресыр касылыт кассыт. 

		Аквты порат Юграт, Ямалт, 

		Тюменский ос Свердловский 

		областигт о̄лнэ мотоциклал 

		яласан хо̄тпат Ханты-Мансийск

		ӯс ляпат акван-атхатыгла̄лсыт. 

		Рокерыт ос байкерыт аквтох сыстамыг хультум я̄т 

		о̄вылтыт ос ёмас лылыēпыӈ 

		во̄р халт э̄лаль о̄луӈкве номсэ̄-гыт. Та̄н ань мо̄т ма̄хум ты тэ̄ла э̄лаль хӯнтамлан ма̄гыс 

		ла̄тыӈ тотэ̄гыт. Музейт 

		рӯпитан хо̄тпат та̄нки палтаныл о̄с сыресыр пӯмащ тэ̄лат щё̄пита̄лсыт. Тувыл «Спасти и сохранить»  нампа XIX телефестиваль о̄лыс. Ань тамле касыл ка̄сыӈēмт 

		са̄в мирытн пӯмщалаӈкве патвес. Ты та̄л 37 хо̄н ма̄
		ныл ма̄хум та̄нки по̄слум 

		кинаныл тыг кēтыгласаныл. 

		Жюри хо̄тпат 420 са̄в
		сыр кинат 185 кēтум телекомпаниятныл суссыт ос 

		щар ёмас кина пēриясыт. 

		Ма̄н «Югория»  ос «Югра» теле
		компаниягув «Лӯлы» мӯй
		лупсал майвесы̄г. 

		Мо̄т акв тамле лов 

		лӯлыт Баку (Азербайджан), 

		Псков, Самара, Санкт-Петербург, Таллин (Эстония), Ташкент 

		(Узбекистан), Чита ӯсныл 

		кēтыглым рӯпатат мӯйлуп-тавēсыт. Гран-При яныг 

		мӯйлупса ты та̄л Москваныл 

		ёхталам мӯй хо̄тпат висыт. Вадим Витовцев ос Наталья Кузнецова «Дальневосточный леопард. Борьба за 

		таёжный престол»  по̄слум 

		кинатэ̄н янытлавес. Ня̄врамыт ёт рӯпитан студият о̄с мӯй
		лупса висыт. Ты та̄л Омск, 

		Салехард ос Ярославль ӯст 

		по̄слым кинат э̄сгувēсыт. 

		Ма̄-вит ӯргалан акция юи-о̄выл 

		хо̄талэ̄т, тыи лӯпта э̄тпос 

		аквхуйплов щислат,  Югра При
		роднадзор колт рӯпитан кӯ
		щай  Сергей Пикунов, ЮНЕСКО ма̄т пуӈктотнэ хум Амир Билялетдинов  ос Саха республиканыл (Якутия) во̄р ӯргалан кӯщай Сахамин Афанасьев ля̄ххал тотнэ хо̄тпат ёт акван-хо̄нтхата̄л-сыт. Та̄н ма̄-вит па̄ӈктан тэ̄лат урыл китыглавēсыт. Ка̄сыӈ ма̄т, 

		ка̄сыӈ э̄лумхо̄лас такви самын 

		патум ма̄тэ сыстамыг о̄нь
		щуӈкве патытэ ке, то̄нт ма̄
		витув аквтох нё̄тнэ̄г э̄лаль хульты. Ань ты мӯй хо̄тпаг ты акцияв урыл пӯмащи
		па ла̄тыӈ ла̄всы̄г. 

		Аквта э̄типа̄ла ӯст о̄лнэ ма̄хум «Арена Югра» яныг колн 

		во̄виньта̄лвēсыт. Тот ма̄-во̄й 

		ӯргалан колыт ёмас рӯпа-таныл ма̄гыс, ля̄ххал хаснэ 

		ма̄хум касыланыл палт но̄х
		патум хо̄тпат мӯйлупсал майвēсыт. Журналистыт халт 

		Альбина Глухих, «Новости 

		Югры» нампа газетат хосат 

		та̄гыл рӯпитан э̄ква, мӯйлупта-вес. 

		Тувыл Николай Расторгуев «Любэ» нампа э̄ргын группатэ ёт э̄ргыт э̄ргысыт. Тав май  Россия ма̄кев э̄руптан са̄всыр 

		э̄ргыт о̄ньщи. 

		 

		Тамара хатанева

		 

 
