
Ка̄сыӈ са̄т оигпан ляпат округ мирколт рӯпитан кӯщаит Наталья Комарова, губернатор-нэ̄н, сапра̄нин атыг-лавет ос та̄н тот э̄рнэ ва̄рмалит урыл потыртэ̄гыт.

	О̄влэ̄т тав та 

	урыл ла̄выс, мо̄лал Россия Президентув ма̄хмытын титыглавес. То̄нт са̄в ма̄ныл 

	ма̄хум тавēн свони
	тасыт, ос та̄нти 

	я̄рмум тэ̄ланыл 

	урыл потыртасыт. 

	Губернаторув округт рӯпитан кӯщаитын ла̄выс, 

	ты та̄рвитыӈ ва̄рмалит пуссын вос уральтыяныл, матыр тэ̄лат 

	э̄рнэг вос ва̄рияныл, 

	ул вос ӯрхатэ̄гыт, хунь та̄н ла̄вавет. 

	Ань ты заседаният кӯщаит тамле постановление пирмайтасыт, ня̄врамыт ханищтан программан ос 

	480 млн солко̄ви 

	нё̄таве. Ты олнытыл 

	школат ӯнттавет, хуньт школаг о̄лум 

	колыт ювле ёвтавет, 

	ос а̄гмыӈ-мосыӈ, 

	сакватахтам ня̄врамыт мо̄т а̄гирищит, 

	пыгрищит халт 

	аквъёт ханищтах
	туӈкве вос вēрмысыт, ты кастыл ва̄рнэ 

	рӯпатан олн та̄ставе. 

	Ты коныпал Россия образование Министерстваныл 8,9 

	млн. солко̄ви миве. 

	Любовь Ковешникова, образование департаментыт кӯщай нэ̄, ла̄выс: «Ма̄н 

	округувт ань 20% 

	школанув тамле ня̄врамыт ма̄гсыл ханищтахтуӈкве хойхатэ̄гыт. Ханищтан хо̄тпанув ка̄сыӈ ня̄врамакве тав 

	тēметыл ханищтыяныл». 

	Бюджетный учрежденият рӯпитан 

	кӯщаит та̄нти сэ̄лнэ 

	олнаныл ос щēмьят 

	ляпа ма̄хманыл сэ̄лнэ олныт о̄с ловиньтаӈкве тах э̄ри. Рущ щирыл 

	ты декларацияг 

	ла̄ваве. Са̄ртын туп 

	яныг кӯщаит та̄нти рӯпата олнаныл тох хансыгласаныл, ань ма̄ньнув кӯщаит 

	о̄с ловиньтаӈкве ла̄ввēсыт. 

	Округувт ӯйхул 

	янмалтан ма̄гсыл федеральный бюджетныл ос матса̄вит 

	олн-ло̄мт миве. Ос манса̄вит миве, 

	кӯщай нэ̄ ат ла̄выс, 

	ул сака мощща. Туп нила фермерский хозяйства поснэ 

	мис ёвтнэ ма̄гсыл то̄влавет. Ос акв 

	предприятие Кондинский районт ёмас 

	лӯпта-пум янмалтан ма̄гсыл семенал 

	ёвтаве. 

	Наталья Комарова 

	ла̄выс: «Округувт ӯйхул 

	о̄щнэ хозяйстват, тэ̄пкант са̄всыр тэ̄нут янмалтан ма̄хум ка̄сыӈ 

	та̄л са̄внув рӯпата ва̄рēгыт, са̄в щаквит, щаквит во̄й ла̄пкан 

	тотаве ос тыналаве. Ань та̄нанылн ты 

	олн-нё̄тмил сака ёмас онтас ва̄ри». 

	 

	Галина 

	Кондина
