
Ха̄льӯс районт о̄лнэ соссаӈ ма̄хманув та̄нки йис ма̄нанылт хӯл алыщлым, во̄раим ос пил ва̄тым нот палытыл о̄лэ̄гыт. 1992 та̄лт «Родовые угодие» нампа положение рӯпитаӈкве патыс. То̄нт йис ма̄ тармыл рӯпитан хо̄тпат ма̄наныл та̄нки нупыланыл хансуӈкве вēрмысаныл. Ос та порат са̄выӈпа̄лэ ма̄хум нэ̄матыр нэ̄пакыт ат ва̄рсыт. Тувыл 1995 та̄лт ты положение-нэ̄пак хот-по̄илттавес.

	Та юи-па̄лт ос 

	мо̄т са̄ккон щирыл 

	ма̄хум рӯпитаӈкве патсыт, рущ щирыл 

	«О территории традиционного природопользования коренных малочисленных народов Севера» ла̄ваве. Ань соссаӈ ма̄хманув та̄нки йис ма̄наныл ты са̄ккон щирыл нэ̄пакн хансуӈкве вēрмияныл.  

	Рēтыӈ ю̄свой э̄тпос нилыт хо̄талэ̄т ам округ Дума депутат нэ̄ 

	Татьяна Гоголева 

	рӯпататэ̄н ялсум. 

	Тот ты урыл таве 

	китыгласлум. На̄н 

	тав потре э̄лаль ловиньтэлы̄н:

	СА̄ккон урыл

	«Ань во̄раян ос хӯл 

	алыщлан тэ̄ла, ма̄
	щунь ма̄ныл но̄х
	винэ ва̄рмаль Феде
	ральный са̄ккон №31 

	хосыт ӯргалым о̄ньщаве. Э̄лумхо̄лас йис ма̄тэ такви нупылэ хансуӈкве таӈхи 

	ке, тавēн э̄рнэ нэ̄пакыт 

	ты Федеральный 

	са̄ккон щирыл атуӈкве 

	э̄ри. Округ са̄ккон 

	щирыл хо̄тпа йис 

	ма̄тэ такви нупылэ 

	хансуӈкве ат вēрми
	тэ, тыт нас аренда 

	матахмат та̄лытн хансуӈкве ро̄ви. Саранпа̄вылт, Кульпаст ос мо̄т ма̄т 

	о̄лнэ хо̄тпат туп ты 

	тэ̄ла хосыт йис ма̄на-ныл та̄нки нупыланыл хансуӈкве вēрмияныл. Ос Россия янытыл ты са̄ккон щирыл иӈ нэ̄мхотьют йис ма̄ 

	такви нупылэ ат хансыглас. 

	Йис мА̄ хаснэ вА̄рмаль

	1992 та̄лт йис ма̄т соссаӈ хо̄тпат нупыл хаснэ ма̄гыс ма̄н Саранпа̄вылт «Сыгва» 

	нампа община ва̄-рыслӯв. Та община хосыт соссаӈ ма̄хманув 

	йис ма̄т та̄нки нупыланыл хассаныл. Ань «Тӯ-рупъя» нампа община тот рӯпиты. Кӯщаиг ма̄ньщи хум Иван Качанов тот о̄лы. Та порат 

	тав э̄рнэ нэ̄пакыт 

	мӯсхал щирыл щё̄пи-таӈкве а̄лымас.

	Та сыс ань округувт соссаӈ ма̄хма-нув во̄раян ос 

	хӯл алыщлан ва̄рмаль 

	щирыл йис ма̄наныл та̄нкина̄нылн хансуӈкве 

	вēрмēгыт. Ты тэ̄ла ма̄-вит ӯргалан округ департаментыт рӯпи
	тан хо̄тпаг Владимир Аркадьевич Коллегов 

	ос Светлана Кирилловна Гындышева тэ̄н нэ̄
	пакыт акван-атуӈкве нё̄тэ̄г. 

	На̄н во̄раян ма̄нын манос хӯл 

	алыщлан я̄н на̄нки нупылын хасылтаӈкве ка̄сащегы̄н ке, тэ̄н палтэ̄н ялэ̄н. Тыима̄гыс манырсыр нэ̄пак э̄ри, тот ёмщакв хӯлтавēн.

	СА̄лы ӯрнэ мА̄

	Са̄ккон хосыт 

	са̄лы ӯрнэ ма̄ о̄с ва̄-руӈкве ро̄ви. Советский ӯст акв ма̄ньщи хум Виктор Вискунов о̄лы. Тав ма̄н щё̄пи
	талум «Йильпи са̄лы колта̄гыл по̄саве» 

	нампа проектув сунсыстэ, ты ва̄рмаль э̄лаль тотуӈкве ка̄сащас. Такви каӈке Ямал ма̄н са̄лы ӯрнэ ва̄рмальн ханищтахтуӈкве кē-тыгластэ. Та юи-па̄лт йис ма̄ винэ ма̄гыс 

	э̄рнэ нэ̄пакыт акван
	атсанэ. 

	Ань Советский, Кондинский районыг халт са̄лы тэ̄пыӈ ма̄ такви нупылэ са̄в та̄лын 

	аренда щирыл хансыстэ. Тот кит вēрыста 

	палыт са̄лы ӯрнэ 

	пӯсас тӯщтыс. Колыт, а̄мпарыт ӯнттыс. Ань са̄лыт ёвтнэ щирыл 

	о̄лы. Са̄лыянэ тот ӯруӈкве патыянэ. Ты 

	коныпал тав тот 

	во̄раян ма̄ о̄ньщи.

	КА̄ркамыг О̄лнэ хО̄нтаӈ хум

	Нэ̄пакыт молях ат 

	кос ва̄рхатэ̄гыт, тыи ма̄гыс хо̄тпан, таквина̄тэ̄н яныг ё̄р пинуӈкве э̄ри. Ты ёмас ва̄рмаль ма̄гыс ма̄н ка̄сыӈ хо̄тпан нё̄тмил ва̄рēв. Э̄лумхо̄лас 

	ма̄гыс щар яныг щунь - ты такви о̄лнэ 

	ма̄тэ. Туп ма̄к та̄ксар хо̄тпат э̄рнэ нэ̄пакыт янытэ̄т мӯсхалыг щё̄питыяныл. Ты ва̄рмаль щирыл ка̄ркамнувēг о̄луӈкве э̄ри. 

	Мощ мо̄лалнув 

	хо̄нтаӈ ма̄н Карым па̄вылн ялсум. Тот акв ма̄ньщи хум Евгений Александрович Вахрушев о̄лы. Тав са̄тлов 

	та̄лэ то̄влыс. Татем ка̄ркам о̄йка, 

	хӯл алыщлан ма̄т пуссын таквина̄тэ̄н 

	хассанэ. Матыр йильпи са̄ккон нэ̄глы, 

	тав та̄ра ханищтытэ. Кӯщаит ёт ва̄тихал хо̄нтхатыгла̄лы, э̄рнэ 

	нэ̄пакыт та̄ра щё̄-питыянэ». 

	Татьяна Степановна потре ам мо̄тыт 

	газетат э̄лаль хансылум. Ма̄хумаквет, на̄н о̄с йис ма̄ о̄ньщегы̄н ке, э̄рнэ нэ̄пакыт атуӈкве а̄лымēн. Юв 

	ул ӯрхатэ̄н, на̄н ма̄гсылын нэ̄мхотьют нэ̄пак атуӈкве ат паты. Матыр ат ке торгамтэгы̄н, депутатанув палт ялэ̄н, тот 

	ёмщакв хӯлтавēн.

	 

	Николай 

	МЕРОВ
