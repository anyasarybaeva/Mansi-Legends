

	Хурит Ха̄льӯс район Саранпа̄вылт о̄лнэ нэ̄ Мария Ильинична Семьяшкина по̄слым о̄лы. Школан щалтсамум порат, ам таве тот ва̄слум, потрамасмēн. На̄н ань Мария Ильинична потре ловиньтэлы̄н:

	- Ам Саранпа̄вылт, самын патсум, тыт яныгмасум. О̄йкам наме Владимир. Мēн нё̄лолов ня̄врам о̄ньщимēн, пуссын школа а̄стласыт, рӯпитэ̄гыт.  Яныг пыгмēн Восыӈтӯрт о̄лы, тав коны-па̄лэ̄т пуссын тыт, Саранпа̄вылт, о̄лэ̄гыт. А̄гиянмēн пуссын тэ̄нут па̄йтнэ нэ̄г рӯпитэ̄гыт. Са̄т апыгрищ о̄ньщимēн. 

	Школат онтоловхуйплов та̄л рӯпитэ̄гум, колкан ловтэ̄гум. Ня̄врамыт палт рӯпитаӈкве а̄нум мӯсты. Тыт ань кит апыгрищагум ханищтахтэ̄г. О̄лупсавт пуссын ёмас, ос ма̄к таи, ня̄врамыт пуста̄гыл вос о̄лэ̄гыт, ща̄гтаклым вос яныгмēгыт.

	Мария Ильинична со̄тыӈ нэ̄, тав са̄в ня̄врам янмалтас, ань ос апыгрищанэ яныгмēгыт. Ты я̄тил нэ̄ пуста̄гыл вос о̄лы, пус ка̄т, пус ла̄гыл!  

	Светлана ромбандеева

	 
