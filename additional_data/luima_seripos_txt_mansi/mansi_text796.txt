
Мощ мо̄лалнув ма̄ньлат ма̄хум тэ̄ланыл щирыл рӯпитан кӯщаит ёт ля̄ххал тотнэ хо̄тпат Ханты-Мансийск ӯст акван-хо̄нтхатыгласыт. Та̄н халанылт Алексей Варлаков о̄лыс. Тав округ янытыл ма̄ньлат ма̄хум ёт рӯпитан департамент колт кӯщаиг о̄лы. Титыт хум наме Сергеус Гловацкас, тав э̄лы хо̄н ма̄тт ма̄ньлат ма̄хум ёт рӯпитан щирыл яныг специалистыг о̄лы. Хӯрмит хумияныл СНГ э̄лы хо̄н ма̄т халт о̄с яныг кӯщаиг рӯпиты, тав наме Михаил Пушкин. 

	О̄влэ̄т округувт рӯ-питан кӯщай А. П. Варлаков потыртас: 

	«Рӯпитаӈкв ка̄сащан ма̄ньлат хо̄тпа рӯпитан ма̄ та̄ра хо̄нтуӈкв 

	вēрми. Ат те вēрми хо̄нтуӈкве, тав нё̄таве. То̄ванакт ос тащирыл о̄лыглы, рӯпата минэ ма̄хум ханищтахтын ма̄ныл ущты а̄стум хо̄т-па рӯпатан ат выганыл. 

	Таи ты лю̄ль, та̄наныл матахтем та̄л хо̄т-а̄ти професияныл щирыл рӯпитаӈкве э̄ри. Таима̄гсыл то̄ва ма̄ньлат ма̄хум мо̄т хотты ма̄н рӯпитаӈкве вуйхатэ̄гыт. 

	Россия янытыл рӯпата ат о̄щнэ ма̄хум щирыл, ма̄н округувт юи-о̄вылт о̄лы. Та пēнтсыл са̄в ма̄ныл рӯпитаӈкв тыг ювыт. Ма̄н нэ̄мхотьют по̄хан тēтуӈкв ат вēрмēв. Хотмус э̄лаль о̄луӈкв, та̄нанылн о̄с э̄ри».

	Ты хум юи-па̄лт СНГ э̄лы хо̄н ма̄т халт рӯпитан хум 

	М. Пушкин потыртас. 

	Тав ла̄выс: «Ма̄н ма̄ янытыл са̄в ма̄тт рӯпитэ̄в. Са̄всыр ма̄т сыресыр щирыл о̄лыглы. 

	Ам тыг йигмыгтамум порат номсысум, ка̄сыӈъēмт амти рӯпатам ва̄рилум, э̄рнэ щирыл хӯлтыянум.  

	Тыг ёхтумумт ам торгамтаслум, тыт ма̄ньлат ма̄хум нас тох ат о̄лэ̄гыт, рӯпитан ма̄ о̄ньщēгыт.  Са̄выӈпа̄лэ ёмас ма̄т рӯпитэ̄гыт. Мо̄т ма̄ныл тыг са̄в мир рӯпитаӈкве ёхтыс. 

	Ам ань номсэ̄гум, хумус на̄нан пуссын тох ва̄руӈкв а̄рт-мыс. На̄н округын э̄лаль янытлаӈкв 

	патылум». 

	Тувыл хо̄н ма̄т рӯпи-тан хум Сергеус Гло
	вацкас потыртас, тав 

	ла̄выс: «На̄н о̄лнэ ма̄н олн такви сэ̄лы. Ма̄-во̄й но̄х-винэ хосыт мир рӯпитан ма̄ иӈ о̄ньщēгыт. Хунь ма̄-во̄й холы, округын акв ма̄н нопуӈкв вēрми. 

	Матыр тэ̄нут янмалтан ма̄гыс тыт сака ащирмаӈ. Таима̄гсыл ань

	э̄лаль матыр ва̄руӈкв

	э̄ри. То̄нт ма̄ньлат хо̄тпа рӯпитан ма̄ныл 

	мо̄т ма̄н ат мины». 

	Алексей Варлаков ювле ла̄выс: «Ма̄н округувт ма̄ньлат ма̄хум ма̄гыс ханищтахтын кол пунсым са̄в о̄лы. Та̄н  ма̄-во̄й но̄х-винэ коныпал  иӈ са̄всыр мо̄т рӯпатан ханищтахтэ̄гыт.  Мо̄т хо̄н ма̄ныл ёхтын ма̄хум урыл са̄всыр йильпи сакко̄ныт пирмайтым о̄лэ̄гыт. Та̄на-ныл рӯпатал минэ ма̄
	хум ва̄тихал уральтавет. Тувыл та̄н ань мори ёхтын мир рӯпитаӈкв ат выганыл. Таима̄гсыл 

	тыт о̄лнэ ма̄нти ма̄х-манув рӯпатан патхатнэ щирыл лыпащнувēг 

	ēмтыс». 

	Хо̄нтхатыглапув оигпан э̄лы-па̄лт мо̄т ма̄ныл ёхталам хумы̄г ла̄всы̄г: «Ма̄н о̄выл щёс тыг ёхталасӯв, ань э̄лаль аквписыг рӯпата щирыл тыг ёхталаӈкв патэ̄в. Матыр нё̄тмил на̄нан э̄рмыглы те, та̄ра нё̄тыянӯв. Акван-нё̄тхатуӈкве патэ̄в те, о̄луӈкве тах кӯстырнувēг ēмты». 

	Александр 

	ВЬЮТКИН

	 
