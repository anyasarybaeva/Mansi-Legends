
Пēс порат акв о̄йка во̄рт о̄лы, во̄раи. А̄лпыл но̄х-ква̄лыс, но̄х-мас­ха­туӈкве щё̄питахты, ма­нари.Аквты накт а̄витэ та карсалтавес.  Тав а̄витэ па̄лыг-пӯнсыстэ, кональ а̄ӈк­ватас, кон Мēӈкв-пыгрищ лю̄ли. Тавēн ла̄выс:
«Яēн, пӯ­ха­тах­тыглымēн». 
О̄йка ювле ла̄выс:
«Наӈ сар ла̄щал, ам юв-щалтэ̄гум, но̄х-масхатэ̄гум, тувыл ущ пӯхатахтыглымēн. Наӈ мощ ӯрхатэ̄н». 
Такви юв щалтыс, та мас­хаты, акв ла̄глэ масы­стэ. А̄витэ о̄ста карсалтавес. Мēӈкв-пыгрище о̄ста ла̄выс:
«Ос молях а̄стэ̄­гын? Ам наӈын ӯрилум». 
О̄йка ювле ла̄выс:
«Наӈ мощ ла̄щал, ла̄щал ӯр­хатэ̄н, атпан хумыт мас­хатасыт, атпан хумыт иӈ ат масхатасыт. Та̄н тах а̄стэ̄гыт, ам кон тах ква̄лэ̄гум». 
Ос мощ лю̄ляхо̄лыс, а̄витэ о̄ста курсалтавес.
Мēӈкв-пыгрищ ля̄галас: «А̄ти кай, атпан хум мас­ха­та­сыт, атпан хумыт иӈ ат масхатасыт, яныг­са̄т хумыт ёт ё̄рум хунь вēриты, ам та тахасум, наӈ ётын пӯха­тах­тыг­лаӈкве ат ка̄са­щēгум». 

Мēӈкв-пыгрищ та ояс, яныгса̄т хум ёт ал­ха­туӈ­кве рохтас.
Елена Самбиндалова мо̄йтум мо̄йт нэ̄пакн Людмила ТЕТКИНА хансыстэ  
