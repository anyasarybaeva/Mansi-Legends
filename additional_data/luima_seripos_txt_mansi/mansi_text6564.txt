
Ювле хультум та̄лт Россия янытыл «Вода России» нампа акция ва̄рыглавес. Ты проект щирыл я̄т на̄лми ва̄таныл хот-сыстамтаӈкве э̄рсыт. 
Ань Ханты-Мансийс­кий автономный округув мо̄т регионыт халт о̄выл лов янытлан ма̄т о̄лы. Тамле ля̄ххал Российский Федерация ма̄-вит ӯрга­лан Министерство па̄лыл кēтвес. 
2020 та̄л сыс округувт 301,8 вēрыста палыт я̄ ва̄тат хот-сыстамтавēсыт, са̄всыр порсыт хот-атвēсыт. Ты ва̄рмальт 27 со̄тыра 44 э̄лумхо̄лас рӯпитасыт, та̄н ӯс по̄хат о̄лнэ я̄т ман тӯрыт на̄лми ва̄таныл, та ляпат са̄всыр ӯщлахтын ма̄т ёмщакв хот-щё̄­пита­са­ныл. 2019 та̄лт 290,38 вēрыста хот-щё̄питавес, тох янытэ̄т хӯрумхуйплов ма̄ сыстамтавес. 
Тамле акция «Экология» нампа национальный про­ектыг о̄лы, ос э̄лумхо̄лас такви ка̄сащан номтэ̄т тув рӯпитаӈкве мины. Тав ма̄к номтыл пинаве – ка̄сыӈ та̄л я̄т ос тӯрыт на̄лми ва̄­та­нылт хультуптым пор­сыт хот-атуӈкве э̄рēгыт ос тувыл ма̄хум воссыг порс мори ул вос па̄хвтэ̄гыт.

Общественный ос внешний связь департаментныл кēтым ля̄ххал ма̄ньщи ла̄тӈыл Тамара МЕРОВАН хасвес
