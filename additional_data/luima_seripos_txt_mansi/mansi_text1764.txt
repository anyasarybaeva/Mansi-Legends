

	Соссаӈ ма̄хум пēс йис ва̄рмаляныл ос ща̄нь ла̄тӈаныл но̄х-во̄рмалтан ма̄гсыл  ань нё̄тмил-олн миве. Ма̄ньполь э̄тпост культура 

	департамент ты олныт уртнэ 

	ма̄гсыл  касыл ва̄рыглас. Ка̄сыӈ ка̄сащан хо̄тпа такви проект-нэ̄паке тув кēтуӈкве вēрмыс. Тот хо̄т номинацият но̄х-патум хо̄тпат пēриявēсыт.


		Светлана Динисламова «Именитые богатыри Обского края. Книга третья» нампа нэ̄пак та̄ратан ма̄гсыл олныл майвес. Ты нэ̄пак та̄н Анастасия Ильинична Сайнахова, Альбина Николаевна Мехнина ос венгерка нэ̄ Юдит Дмитриева ёт хассаныл. 

		«Югра лылыēп» общественный организация о̄с акв тэ̄ла ма̄гсыл грант-олныл та̄стувес. Тот рӯпитан ма̄хум «Встреча родов сургутских ханты «От Югана до Тром-Агана» акван-хо̄нтхатыглан ва̄рмаль тах щё̄питэ̄гыт.  

		«Лэ̄пак» нампа община ма̄ньщи во̄раян хо̄тпат маснутаныл 

		ю̄нтнэ ма̄гсыл олныл майвес. Владимир Волдин намыл пиным центрыт рӯпитан ма̄хум Назым я̄ нупыл ялуӈкве таӈхēгыт, ос «Поездки к каменному человеку» нампа нэ̄пак та̄ратан ма̄гсыл олн ань во̄всыт. «Сосьва ЭтноТур» организация  ос ма̄ньха̄пыт ва̄руӈкве таӈхēгыт. Ханты-Мансийский район Кышик па̄вылт о̄лнэ ма̄щтыр хо̄тпат хо̄т 

		ма̄ньха̄п тах ва̄рēгыт. 

		«Чуэльско-Ветляховская» нампа общинат рӯпитан хо̄тпат ты олныл ханищтап ва̄рēгыт, ма̄хум ханты мир маснутаныл ос 

		са̄всыр пормас сагуӈкве ос ю̄нтуӈкве тах ханищтыяныл.   

		Культура департамент 

		кēтум ля̄ххалэ 

		ма̄ньщи ла̄тӈыл 

		Людмила Тасманова хансыстэ. 

		 

 
