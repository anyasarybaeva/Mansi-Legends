
Лилия Максимова ханищтап ос ма̄ньлат ма̄хум тэ̄лат округ департаментыт кӯщай ва̄ӈыг нэ̄г рӯпиты. Мо̄лалнув тав ЕГЭ ва̄рмалит школат хумус  минэ̄гыт, та о̄вылтыт мирн потыртас.Ты та̄л округ янытыл 11 со̄тыра арыгкем а̄гит-пыгыт школа а̄стланэ̄ныл щирыл ловиньтахтэ̄гыт. Та̄наныл уральтан ос экзаменыт минэ ма̄гыс округт 124 ханищтан колыт сыресыр ищхӣпыӈ утыл ва̄рвēсыт. 

	Тувыл  974 экзамен пирмайтан колнаканыл пуссын кит видеокамера о̄ньщēгыт. Ня̄врамыт тот по̄х ма̄ныл нэ̄матыр ул вос ловиньтэ̄гыт, та̄н э̄лы-па̄лныл ос сыспа̄лныл уральтаӈкве патавет. Ты коныпал 

	то̄ва ща̄нь-а̄щит ня̄в-рамыт нас ураль-та̄лыглаӈкве во̄вавет.

	Экзамен минэ порат а̄гит-пыгыт колнакн паспортаныл щирыл  та̄ртавет, ос ёт туп гелевый хаснэйӣв, линейка, транспортир вос выгыт. То̄ва экзаменыт калькуляторыт э̄рмыглэ̄гыт ке, ня̄врамыт тах ла̄вавет. Тувыл а̄гмыӈ ня̄врамыт тэ̄рпияныл ёт тотуӈкве вēрмияныл. 

	Лилия Владимировна ща̄нитн-а̄щитн ла̄выс: «На̄нан ос ня̄враманын тамле экзамен порат пилуӈкве щар ат э̄ри. Тот ня̄врамыт школат аквхуйплов та̄л сыс ханищтан номтаныл уральтавет. Та̄н щар нэ̄матыр ловиньтатта̄л, ханищтатта̄л хунь о̄лэ̄гыт. Урокыт порат та̄н са̄всыр контрольный рӯпатат хансэ̄гыт ос оценкал пинавет. 

	Та̄н туп сытмыл нэ̄пакныл манос мо̄т ищхӣпыӈ утныл ул вос хассыт. Комиссиян хо̄нтавет ке, 

	экзаменыл сысы ня̄в-лавет ос ты та̄л воссыг 

	тув ат та̄ртавет, мо̄тыт та̄лн хультуптавет. Та щирыл ты та̄лт нэ̄мхотталь э̄лаль ханищтахтуӈкве ат 

	вивет».

	Школа а̄стлам ка̄сыӈ ня̄врамн ЕГЭ щирыл рущ ла̄тыӈ ос математика хансуӈкве э̄ри. Рос-обрнадзор ма̄т рӯпи-тан ма̄хум таи хӯлтэ̄гыт, рущ ла̄тыӈ экзамен ёмщакв минэ ма̄гыс 36 балл ловиньтахты, математика ма̄гыс 24 балл. Хо̄тпа тыгыл мощща балл о̄ньщи ке, тав экзаменэ лю̄лиг ловиньтаве ос мо̄тыт  щёс сдавайтаӈкве ла̄ваве.

	Ты экзаменыг коныпал ЕГЭ щирыл ня̄врамыт мо̄т урокыт та̄нки пēриēгыт. Ты та̄л са̄выӈпа̄лэ а̄гирищит-пыгрищит общество-знание экзаменын ми
	нэ̄гыт, мо̄таныт физикан. Ня̄врамыт э̄лаль  хоталь ханищтахтуӈкве минэ̄гыт, тув э̄рмыглан урок та пēриēгыт. Тувыл та оценканыл щирыл хотты университетн манос институтн вивет 

	ке, экзаменыл тот ат ва̄-равет. Ты кастыл тай ЕГЭ хансуӈкве ёмасыг о̄лы. Са̄ртын май университетт манос институтт э̄лаль ханищтахтын ма̄гыс экзамен о̄с я̄нас хассыт. Ань туп нэ̄пакыт акван-атуӈкве э̄ри ос акв-кит ма̄н кēтуӈкве ро̄ви, тувыл ювле-ла̄внэ ла̄тыӈ ӯруӈкве э̄ри.

	Тамара Мерова

	 
