
Ювле хультум э̄тпост округ правительство кӯщаит сапра̄нин акван-атхатыгласыт ос са̄всыр са̄кконыт э̄рнэ ла̄тӈыл хассаныл. Акв сапра̄нит округ губернатор Наталья Комарова тав пуӈктотыс ос мо̄танэ̄т Геннадий Бухтин. Кӯщаит са̄всыр тэ̄лат урыл потыртасыт.Округув янытыл во̄р но̄х-пēламлаӈкве патыс. Ты э̄лы-па̄лт 

	ӯсытыт ос па̄влытыт на̄й харыгтан колыт пуссын ёмщаквег  щё̄питахтуӈкве ла̄ввēсыт. На̄й харыгтан утыт э̄рнэ торыг мӯсхалыг вос рӯпи-тасыт ос акваг уральтым вос о̄щвēсыт. Ты о̄вылтыт та̄н природный ресурс департамент па̄лыл ла̄тӈыл хӯлтыглымат.

	Тот кӯщаиг о̄лнэ хум Евгений Платонов ла̄выс: «Округувт я̄ӈк на̄тнэ э̄тпос кит 

	са̄т сыс китхуйплов ма̄т на̄й о̄выл ēмтме та̄ра-паттысанӯв, та сыс во̄рт 88,8 гектар са̄вит ма̄тэ на̄йн ё̄свес.  Ма̄хум ялпыӈ хо̄талыт порат во̄рт ӯщлах
	тасыт, во̄раяӈкве 

	ялсыт. 

	Ма̄-витув ань ави
	ация ос во̄р ураль
	тан служба па̄лыл ӯргала̄лым о̄ньщаве ос тот на̄й пистам ēмтнэ порат та̄н та̄ра на̄й 

	лап-харыгтыяныл. Тыи ма̄гыс 13 организа
	цият рӯпитэ̄гыт». 

	Вера Дюдина, округ бюджет олныт ловиньтан нэ̄, потыртас, ты 

	та̄л хӯрум э̄тпос сыс та̄н 39 миллиард 917 

	миллион арыг солко̄ви  сэ̄лсыт. Мо̄лты та̄л тыгыл мощщану
	вēг о̄лыс. Ань са̄внув олн налог щирыл атсыт. Ос та олнытыл 34 миллиард 180 миллион солко̄ви са̄всыр 

	программат ма̄гыс холтвēсыт. Са̄выӈпа̄лэ олныт ма̄хум ханищ-тан ос пусмалтан 

	ва̄рмалит ма̄гыс та̄с-тымат. Мо̄т па̄лэ мирн нё̄тмил ва̄рнэ, колыт ӯнттын ос лё̄ӈхыт 

	пиннэ ма̄гыс, ЖКХ, па̄влыӈ ос во̄рыӈ 

	хозяйстват но̄х-во̄р-малтаӈкве уртвēсыт.

	Туи порат ханищтахтын ня̄врамыт хотты 

	ма̄т рӯпитаӈкве ку-сылэ̄гыт кос. Тамле 

	тэ̄лат тармыл пуӈк тотнэ хо̄тпат  ка̄сыӈ ня̄врам ёт ёмащакв 

	вос потыртахтэ̄гыт ос матыр нё̄тмил та̄на-нылн вос ва̄рēгыт. Ты программан о̄с я̄нас 

	олн та̄стым о̄лы. Тувыл Алексей Варлаков, рӯпитан ма̄хум ос та̄н тэ̄ланыл ӯргалан департаментыт кӯщай хум, акв йильпи проект урыл потыртас. 

	Ань хотты предпринимателит ка̄сащим матумпа̄ла хо̄тпат 

	та̄нки палтаныл рӯ-питаӈкве выганыл ке, та̄н грант-олныл нё̄та-вет тах. 

	Ётылнув кӯщаит 

	Геннадий Бухтинын 

	китыт сапра̄нин ак
	ван-атыглавēсыт. 

	Та̄н о̄влэ̄т ЕГЭ ва̄рмалит урыл потыртасыт. Премьер-министр РФ Дмитрий Медведев ты урыл о̄с ла̄тыӈ ва̄рыс. Ты та̄л российский 

	итоговый аттестация щирыл Крымт ос Севастополь ӯст школа а̄стлан ня̄врамыт  о̄выл щёс номтаныл а̄рта
	лавет тах. Округувт экзамен пирмайтан ма̄гыс колыт ёмащакв щё̄питавēсыт. Пуссын о̄лыглан ва̄рмалит кӯщаит та̄нки кос 

	хотыл ищхӣпыӈ утыт хосыт уральтаӈкве вēрмияныл. 

	Тувыл  «Партнер» нампа компания правительствав ёт аквъёт рӯпитан соглашение-нэ̄пакыт ловиньтасыт. Та̄н ма̄хумн о̄лнэ колыт ӯнттын тэ̄лат 

	урыл ла̄вхатэ̄гыт. Кол ӯнттын э̄рнэ пормас та̄нки ва̄рēгыт ос колыт молях ӯнттыяныл. Ты коныпал рӯпатата̄л о̄лнэ хо̄тпат та̄нки палтаныл рӯпитаӈкве выганыл. Сургут ӯст 

	кол ӯнттын пормасыт ва̄рнэ завод ӯнттуӈкве вēрмēгыт. Кӯщаитн 

	тамле тэ̄лат мӯстысыт 

	ос та̄н ты ва̄рмалит 

	э̄лаль тотуӈкве ла̄всыт. 

	Мо̄т договор-нэ̄пакт «Дорожный карта»  о̄вылтыт хансым о̄лыс. Тав кастылэ, та̄н образование, наука, культура ос здравоохранение ва̄рмалит та̄ра-паттысаныл ос манах солко̄ви тув холтэ̄гыт, таи а̄рта
	ласыт.                                              

	 

	 

	Тамара 

	Мерова

	 
