

	Ма̄ньпо̄ль э̄тпос 20 хо̄талэ̄т Ханты-Мансийск ӯст ма̄ньщи хо̄тпав Николай Иванович Хозумов а̄тимыг ēмтыс. Тав ма̄ньпо̄ль э̄тпос 24 хо̄талэ̄т 1932 та̄лт Ха̄льӯс район Хо̄рыӈпа̄вылт самын патыс, тот яныгмас. Та̄рак па̄вылт щащēкваге-о̄паге о̄лсы̄г, тав ма̄ньта̄гыл тув акваг яланта̄лыс. Анēкваге-ащо̄йкаге ос Мувыӈтес хо̄тпаг о̄лсы̄г. Оматэ Марья Александровна тот самын патыс, а̄тятэ Иван Михайлович Хо̄рыӈпа̄выл хум о̄лыс. 

	Николай Иванович щар яныг о̄лыс, Саранпа̄вылт хӯрум а̄пщиянэ ос э̄ще о̄лэ̄гыт. О̄выл классытт тав Ло̄пмуст ханищтахтас, тувыл Хо̄рыӈпа̄вылт школа ēмтыс, э̄лаль ос тот ханищтахтас. Ма̄ньщи мир пēс йис мо̄йтыт ос э̄ргыт тав сака са̄в ва̄с. Э̄кватэ хосат а̄тимыг ēмтыс, ня̄враманэ пуссын янгыт. Юи-о̄выл ат та̄л Ханты-Мансийск ӯст 

	ма̄нь а̄гитэ Людатэ палт о̄лыс.

	Ма̄н, редакцият рӯпитан ма̄хум, тав ня̄враманэ̄н ос

	рӯт хо̄тпанэ̄н сым ща̄ргын ла̄тыӈ кēтэ̄в. Ты ма̄ньщи хо̄тпав ма̄гыс ма̄н сыманув о̄с ща̄ргēгыт.
