
Ханты-Мансийск ӯст о̄лнэ Центр ремёсел колт кӯщаиг рӯпитан нэ̄ Ольга Дмитриевна Бубновене кит ма̄щтыр хо̄тпаг урыл потыр хансыс, тох намаястэ: Выставка «Два Александра». Ань тыгыл э̄лаль тав потре ловиньтэлы̄н.

	Округт о̄лнэ мирыт, кос соссаӈ ма̄хум, рущ ос мо̄т мирыт, пēс 

	йис о̄лупсаныл ка̄сыӈ такви 

	щирēт пӯмыщ. Пēс порат хо̄тпа 

	ма̄-витэ ӯргалым, янытлым

	о̄лыс, кон матыр йӣво̄выл 

	ман лувсак хо̄нты, таил э̄рнэ 

	пормас ма̄щтырлы, щаквщи.

	Ма̄н о̄лнэ ма̄вт йис та̄гыл акв ляпат са̄в мир о̄лы, халанылт ханищтахтэ̄гыт, ка̄сыӈ такви пēс тэ̄ланэ та̄ра-паттыянэ, янытлыянэ. Ань ма̄ньщи ос ханты ма̄хум та̄нти культураныл 

	но̄х-во̄рмалтаӈкве патсаныл. 

	Матыр ат те ва̄гыт, яныгхо̄тпа
	ныл китыглыяныл, ханищ-тахтэ̄гыт. Ос рущ ман саран ма̄хум пēс пора о̄лупсаныл хотталь ты со̄йми.

	Ка̄сыӈ мир культуратэ щирыл на̄ӈки – хумус тав о̄лы, маныр урыл номсащлахты, манхурип тэ̄нут ка̄тын-патты. Центрувт я̄ӈк на̄тнэ э̄тпост ма̄н «Два Александра» нампа выставка щё̄пита
	сӯв, таве мо̄т ма̄н тотыглаӈкве 

	ро̄ви. О̄влэ̄т Нефтеюганск ӯст о̄лнэ мирн суссылтылув, тувыл Лянтор, Сургут ос Ханты-Мансийск ӯсытн тотыглылӯв. 

	Кит Александр хум хо̄тпагув ка̄тыл ва̄рум пормасанэ̄н мирн суссылтыянӯв. Александр Сайнахов ма̄ньщи хум, Сургут ӯст о̄лы, йӣвныл са̄всыр пормасыт ва̄ри, ма̄щтырлы. Александр Синицын ос рущ хум, Нягань ӯст о̄лы, тав 

	хосат ты ма̄н ёхтум рущ ма̄хум ка̄тыл ва̄рыглам пормасаныл 

	ань йильпииг ва̄риянэ, та̄н 

	культураныл но̄х-во̄рмалтытэ.

	Тэ̄н кит ма̄т самын патсы̄г, яныгмасыг, ос ань акв тэ̄ла ва̄рēг – йӣвныл са̄всыр пормасыт ёргēг, ма̄щтырлэ̄г, пēс йис тэ̄лат ханищтэ̄г. Александр Сайнахов – Народный мастер нам о̄ньщи, тав са̄в щёс ка̄тыл ва̄рум пормасанэ ёт сыре-сыр конкурсытыт но̄х-патыглас. Мирхал ма̄т манос округувт о̄лыглан выставкатын, фестивалитын тав акваг во̄виньта̄лаве, округ кӯщаин лауреат премии намыл майвес. Тав са̄ӈквылтапыт ва̄ри, йӣвныл ос лувсакыл са̄всыр пормасыт ос а̄ныса̄ныт ма̄щтырлы. Са̄всыр мастер-классыт ва̄тихал ва̄рыглы, ня̄врамыт ма̄щтырлаӈкве ханищтыянэ, рӯпататэ мирн суссылтытэ.

	Александр Синицын – Югра ма̄вт народный художественный промыслы ос ремёсла ма̄щтыр 

	намыл маим о̄лы. Тав ка̄тыл 

	ва̄рум пормасанэ о̄с са̄всыр конкурсытыт, выставкатыт суссылта̄лавет, мирхал фестивалитын акваг во̄виньта̄лаве. Йӣвныл са̄всыр а̄ныса̄ныт ва̄ри, хорамтыянэ. Сэ̄тап ва̄рнэ пēс йис прялкат ос сундук то̄тапыт ва̄руӈкве ха̄сы, ты тэ̄ла но̄х-во̄рмалтытэ. Ты коныпал тав ка̄тыл хурит по̄слы, ты ва̄рмале сака э̄руптытэ.

	Александр Сайнахов «Старый Сургут» музейт йӣвныл ма̄нь колыт ӯнттыс, сӯмьях, ё̄рнкол, суныт, ёсат ос мо̄т са̄в пормасыт ва̄рыс, пуссын акв колнакын тӯщтувēсыт. Тав акв тэ̄латэ о̄с 

	сака э̄руптытэ – лувсакыл са̄всыр хурит ма̄щтырлы. Музей коны ма̄тэ̄т ос ё̄рнкол тӯщтыс, сӯмьях ӯнттыс. Экскурсият о̄лыгланэ̄ныл порат, мӯй ма̄хум тув ёхталэ̄гыт, ё̄рнколн щалтсэ̄гыт, пӯмщалахтэ̄гыт. 

	Выставка о̄вылтахтаме порат кит Александр ка̄тыл ва̄рум пормасанэ̄н урыл потыртасы̄г. Тувыл акватэ йӣвныл ня̄лы ёргыс, мо̄танэ ос лувсакыл 

	ма̄щтырлас. А̄гирищит-пыгри-щит тэ̄н ляльтэ̄н маттем та 

	суссыт, ӯрхатасыт, ань ва̄рнэ утагēн аман хунь тэ̄лэ̄г, ка̄-салаӈкве ат вēритасыт. Нефтеюганск ӯст тамле выставка нэ̄мхуньт ат ва̄рыглавес, ма̄хум сака пӯмщалахтасыт. 

	О.Д. Бубновене хансум 

	потре ма̄ньщи ла̄тӈыг 

	С. хозумован 

	толмащлавес.

	 
