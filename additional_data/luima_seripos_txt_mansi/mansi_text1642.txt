
Ты э̄тпос о̄выл хо̄талытт Ханты-Мансийск ӯсн Михаил Сергеевич Игитов, Мегион ӯс кӯщай хум, ёхталас. Тав тыт ля̄ххал тотнэ хо̄тпат ёт хо̄нтхатыглас. Та ӯст ЖКХ ва̄рмалит хумус о̄лэ̄гыт, тав китыглавес.

	Ань тав та урыл потыртас, та 2014 та̄л сыс колытн рēг тотнэ 

	щирыл тот хӯрум авария о̄лыс. Кӯщай хум ла̄выс, тот рӯпитан хо̄тпат рēг тотнэ турпат са̄в та̄л ат уральтасаныл. Кол кӣвырн вит овтнэ турпат хосат та̄гыл ат пēнтыглавē-сыт, пēсыг ēмтсыт, хот-харӈайтавēсыт. Акваг ма̄лтып-ащирма ēмталан хосыт то̄ва кēртурыт ат вēритасыт, па̄лыг-покматасыт. Тамле ва̄рмаль воссыг ул вос ēмталы, ты та̄лн лю̄лиг ēмтум кēртурыт пēнтнэ ма̄гыс са̄внув олн та̄ставе.

	Та ӯст о̄лнэ мир ла̄всыт, та̄н ӯсанылт ӯсхулытныл тӯйт сака лю̄льсаӈ хот-виве. Кӯщай ла̄выс, ювле 

	хультум ат та̄л сыс ӯсныл нёлоловкем со̄тыра кубометра тӯйт хот-вуйвес. Ты тэ̄лы о̄с са̄в тӯйт патыс. Туп кит э̄тпосыг сыс яныгса̄т кубометра тӯйт ӯс коныпа̄лн тотвес. Ань мо̄тантыг тыи ма̄гыс са̄внув олн тах та̄ставе. 

	Михаил Сергеевич Мегион ӯс кӯщаиг ат та̄л рӯпиты. Ты та̄л сыс ӯсэ но̄х-во̄рмалтан ма̄гыс тав са̄в рӯпата ва̄рыс. Ань тот хӯрум
	са̄т та̄л яныт ня̄врамыт пуссын садикыл то̄влавет. Са̄в та̄л э̄лаль ат ӯнттым пӯльница ань а̄стлавес, ма̄хум тот пусмалтавет. Ня̄вра-мыт ма̄гыс йильпи каснэ кол  ӯнттувес. Ӯс котильт хорамыӈ кан щё̄питавес ос мо̄т э̄рнэ рӯпата ва̄раве.

	 

	Николай МЕРОВ

	 
