
Ханты-Мансийск ӯст о̄лнэ Государственный художественный музей колт «Наследие Югры» выставка рӯпитаӈкве о̄вылтахтас – ма̄щтыр э̄ква Галина Михайловна Визель ка̄тыл ва̄рнэ утанэ тот суссылтавет.

	Музей колт 150 арыг пормас - ра̄ктныл, кумысканыл манос керамиканыл ва̄рим са̄всыр а̄ныписыт, хорамыӈ ва̄зат, товлыӈ ӯйит, 

	во̄руй ос хӯл хурит 

	колкан янытэ̄т тӯщталавēсыт, то̄ват пасан тармыл 

	пинвēсыт, то̄ват ос колнор онтсыл тагталавēсыт. 

	Я̄нас колнакн атым пормасыт Галина 

	Михайловнан тох намаявēсыт: «Боги и духи». Тав ма̄ньщи ос ханты хорамыт 

	по̄слыс, мо̄йтанувт ос э̄рганувт ӯлылан На̄й-О̄тыранув хурииг 

	(декоративный скульптураг) ва̄рманэ: «Мир
	суснэ-хум», «Мать Калтащ», «Небесный конь», «Дух воды», «Дух леса» ос 

	мо̄т са̄в хурит. Тав ла̄вме щирыл, «э̄лумхо̄лас-во̄руй-товлыӈ ӯй» пуссын акв ляпат о̄лэ̄гыт. Нуми То̄рум, Ма̄ тармыл ос Ма̄ ёлы-пал та̄н ты ё̄ӈхияныл, нэ̄мхуньт ёл ат по̄йтсэ̄гыт, сома 

	ла̄кв хосыт та яласэ̄гыт. 

	Галина Михайловна я̄ӈк на̄тнэ э̄тпос 

	14 хо̄талэ̄т Тюмень ӯст самын патыс, тот 

	яныгмас. А̄тятэ Михаил Захарович Симби
	рев яныг хо̄нтыт патыс. Оматэ Анна Александровна райкомт рӯпитас. Школа 

	а̄стламе юи-па̄лт Омск ӯст медицинский 

	училищат ханищтахтас. 1964 та̄лт училище а̄стластэ, Ашхабад ӯсн рӯпитаӈкве кēтвес. Тот тав са̄всыр пӯмыщ, хорамыӈ пормасыт ка̄салас, художественный училищат ханищтахтуӈкве номылматас. Ташкент 

	ӯст П.П. Беньков нампа 

	училищат ханищтахтас. О̄йкатэ Александр Георгиевич Визель ёт тот акван-хо̄нтхатасы̄г, акван-минасы̄г. 

	А̄ги-пыг янмалтасы̄г. 

	Са̄в та̄л аквъёт рӯпитасы̄г, са̄всыр пормасыт, хурит ва̄рсы̄г. Ва̄рум пормасанэ̄н 

	са̄в ӯсытыт суссылта̄л-санэ̄н.

	1981 та̄лт Галина 

	Михайловна колта̄глэ 

	ёт Тюменьн ва̄нтлыс. 1983 та̄л па̄сныл тав 

	область янытыл яласаӈкве патыс. Ханты-Мансийский округ ос Ямал ма̄ янытэ̄т 

	яласастэ, соссаӈ ма̄хум ёт ва̄йхатас, та̄н культураныл ханищтаӈкве патыстэ. 2002 та̄лт тав Российский Академия Художеств па̄лыл Серебряная медаль по̄сыл майвес. Акв та та̄л тэ̄н о̄йкатэ̄нтыл Ханты-Мансийск ӯсын ва̄нтлысы̄г. Та па̄сыл тав Искусство Центр 

	колт ня̄врамыт ханищтым рӯпиты.

	Выставкан 500 арыг хо̄тпа ёхталас. Округ 

	губернатор Наталья Комарова ты э̄ква янытластэ, са̄в ёмас сымыӈ ла̄тыӈ тавēн ла̄выс. 

	Выставка ма̄ньполь 

	э̄тпос 17 хо̄талэ мус рӯпитаӈкве паты

	 

	Светлана 

	матвеева
