

	Ма̄ньполь э̄тпост ва̄т нупыл атыт хо̄талт Ханты-Мансийск ӯст округ янытыл о̄лнэ са̄лыӈ ма̄хум халт яныг касыл ва̄рыглавес. Таве рущ ла̄тӈыл «Конкурс профессионального мастерства среди оленеводов - Югры на кубок Губернатора» намаялсаныл. Тамле касыл округув янытыл титынтыг ты ва̄рыглавес. 


		Ханты-Мансийск ӯс округув котильт о̄лы, таима̄гсыл таве тыт ва̄раве. Акван-ёхтын лё̄ӈханыл акв палытыг о̄лэ̄гыт. 

		Са̄лыӈ ма̄хум каснэ хо̄таланыл э̄лы-па̄лт са̄лыяныл урыл титыг-лахтын ва̄рмаль о̄лыс. Та ва̄рмаль рущ щирыл: «Теоретическая часть конкурса» ла̄ввес. Тот та̄н са̄лыяныл урыл титыглавēсыт. Тувыл ма̄хум касуӈкве хумус патэ̄гыт ос матыр хотмус ēмты, ты урыл ёмщаквег потыртавēсыт.   

		Ты та̄л нила районныл ма̄хум ёхталасыт – Нижневартовский, Сургутский, Белоярский ос Ханты-Мансийский. Аквъёт пуссын нёлоловхойплов са̄лыӈ сун касыс. Та̄н халанылт ат нэ̄ кассыт.

		Ты порат Ха̄льӯс районныл тыг ёхталаӈкв нэ̄мхотьют ат ла̄вхатас. Йинэ лё̄ӈханыл сака хоса, та̄рвитыӈ ос тыныӈ. Касуӈкве о̄щнэ са̄лыяныл са̄ль. Та коныпал та̄н мощēртын Нё̄р нупыл ва̄нтлуӈкв о̄вылтахтэ̄гыт. Ань ос я̄нас яласан са̄лыяныл акван-атыяныл. Таима̄гсыл нэ̄мхотьют тыг ёхталаӈкв аты ка̄сащас. 

		Тыг ёхталам ма̄хум халт щар са̄в, ты са̄т са̄лыӈ сун, Сургутский районныл о̄лыс. Тувыл Белоярский районныл хо̄т сун о̄лыс. Касыл титынтыг ва̄рыглавес ос ма̄ньщи мирув халт тыт каснэ хо̄тпа а̄тим. 

		Ёхталам ма̄хум пуссын та̄нти ё̄рнколаныл ёт-тотыгласаныл. Коланылт мӯй ма̄хум олн ойтым са̄лы нё̄выль исмитыл ос исум ща̄ил айтвēсыт. Та коныпал та̄н та̄нти ю̄нтум ня̄раныл, пӯрканыл, сагум тыньщаӈаныл, ва̄рум э̄нтап ква̄лганыл тыналаӈкве тотыгласыт. По̄лям са̄лы нё̄выль 

		Касум па̄вылныл туп 

		тотыглавес.

		Ёхтум хо̄таланыл юи-па̄лт ос са̄лыяныл каснэ ла̄кв ханищтан щирыл а̄рталым яласасыт. 

		Титыт хо̄талт каснэ ва̄рмаляныл а̄лпыл лов щёс порат о̄вылтавес. Ты порат касыл сунсуӈкве са̄в ма̄хум ёхталасыт. Са̄лыӈ ма̄хум пуссын мольщаӈыл, сахил ос 

		хорамыл ю̄нтым ва̄ил масхатым о̄лсыт, таима̄гсыл касыланыл пӯмщиг сусхатас. 

		Щар ма̄ньлат каснэ хум Евгений Глызин о̄лыс. Тав Ханты-Мансийский районныл 

		Шапша па̄вылныл о̄лыс. Щар янгыг Николай Тасьманов о̄лсыс. Тав 

		ос Белоярский район 

		Касум па̄вылныл ёхталас. 

		Щар ма̄к каснэ хо̄таланылт касыланыл нила щир уртым о̄лыс. О̄влэ̄т са̄лыл сӯлттым кассыт, тувыл са̄лыт 

		юи-па̄лыл ёсал лю̄лим акв ла̄кв мувылтасыт. Мо̄т тит касыл тыньщаӈ но̄х-тӯщтым сувын рēпсыт ос тит ла̄глыл акв торыг хӯрум щёс э̄лаль порыгмим 

		кассыт. 

		О̄влэ̄т тыньщаӈ рēпнэ ос хӯрум щёс аквторыг поргын щирыл но̄х-патум ма̄хум янытлавēсыт. Хӯрмит ма̄н Виталий Русскин ēмтыс. Титыт места Евгений Глызин вистэ. Щар но̄х Юрий Тарлин патыс. 

		Та юи-па̄лт ма̄хум са̄лыяныл урыл титыглым касылт янытлавēсыт. Хӯрмит ма̄н Юрий Тасьманов ēмтыс. Хум нумипал ма̄ Светлана Пяк вистэ. Щар но̄х Пётр Попов 

		патыс. Та̄н пуссын Белоярский районныл Касум па̄вылныл о̄лэ̄гыт. 

		Э̄кват халт касыл щар яныг мӯйлупса Зоя Русскина вис. Тав «Бураныл» майвес.

		Каснэ хум ма̄хум халт «Кубок губернатора» нампа мӯйлупса Пётр Попов вистэ. Тыи ма̄гсыл тав ос «Бураныл» мӯйлуптавес. 

		 

		Александр ВЬЮТКИН

 
