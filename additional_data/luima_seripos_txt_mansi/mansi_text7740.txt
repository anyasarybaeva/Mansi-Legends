
Ам намум Толя Хаматнуров, омам Елена ос а̄тям Андрей, ма̄н Советский ӯст о̄лэ̄в. Ам о̄выл классыт ханищтахтасум, таве а̄стласлум. 
Ам туи порат Тимка­па̄вылн ащо̄йкам палт ялантэ̄гум. Тув 59 вēрыста минуӈкве э̄ри. Ты па̄вылт ам яныг анēквам Анна Николаевна ос яныг ащо̄йка Тимофей Архи­по­вич Дунаевыг о̄лсы̄г. Тэ̄н са̄т ня̄врам о̄щсыг.
Ам яныг ащо̄йкам хӯл алыщлас, во̄раяс. Яныг анēквам юн колсори рӯпата ва̄рыс, ю̄нсхатас, тэ̄нут па̄йтыс. Туи тэ̄н пил ва̄тсы̄г, ла̄хс атсы̄г, пум ва̄рсы̄г. Тот тэ̄н кол ӯнттысы̄г. Тимкапа̄выл 1900 та̄лт ӯнттувес, то̄нт яласан лё̄ӈх а̄тим о̄лыс. Ма̄хум тув тэ̄нут ма̄гыс са̄лыл ёхталасыт. Тот ла̄пка рӯпитас.1960 та̄лт леспромхоз тот ва̄рвес, тэ̄нут кол о̄с рӯпитаӈкве патыс. Та порат анēквам колэ̄т на̄йпос ва̄рвес.

Ань ащо̄йкам таккēт о̄лы, анēквам ат та̄л ювле хультум порат а̄тимыг ēмтыс. Тав наме Евдокия о̄лыс. Ма̄н ащо̄йкам палт тэ̄нут тотыглэ̄в. Тот о̄с пил ва̄тэ̄в, ащо̄йкам ёт няслуӈкве ялантэ̄в. Мо̄т рӯтанув тав палтэ о̄с ёхталэ̄гыт. 
Ань Тимкапа̄выл ма̄нь па̄выл, тот ма̄шинат ат яласэ̄гыт, тракторыт ат кургēгыт. Тот сака ёмас о̄луӈкве, яныг йивыт па̄выл по̄хат яныгмēгыт, ӯйрищит тот луйгēгыт. Ам тув ялантаӈкве сака э̄руптэ̄гум ос амки ащ­о̄йкам о̄с э̄руптылум. Тав сака хоса вос о̄лы, пуста̄гыл вос о̄лы. Ам тав палтэ ёхталаӈкве патэ̄­гум.
Толя Хаматнуров, 
2 классыт ханищтахтын пыгрищ, Советский ӯс
