
9 май Победа хо̄тал ты ляпамлы. Ты э̄рыг ма̄хумн э̄ри, ла̄тӈыт ханищтэ̄н, акван-атхатнэ̄н порат э̄ргелы̄н. Ка̄сыӈ мир ты э̄рыг та̄нти ща̄нь ла̄тӈытын толмащлым о̄ньщияныл, Россия янытыл о̄лнэ мирыт Победа хо̄тал янытлан ма̄гыс ты э̄рыг э̄ргыяныл.
Победа хōтал, тōнт ōлыс э̄лын тав,
Аквтоп лотхыг лумгыс а̄ращ ōлнэ ма̄в,
О̄лсыт вēрыстата, порс халт, хот-щарим, –
Хōнтласӯва посыӈ хōтал ляпамтым.
Победа хōтал
Вис тав сэ̄ля ат,
Ялпыӈ хōтал 
Я̄ӈкыг вōтым а̄т,
Самвит па̄сги
Ща̄гтыг ōлнэ самт.
Победа хōтал! Победа хōтал! Победа хōтал!
Э̄тэ-хōталэ Мартена ōщнэ нам
Курт рӯпитым ат пантыгла̄лсӯв сам.
Э̄тэ-хōталэ са̄в ва̄рмалит ва̄рим –
Хōнтласӯва посыӈ хōтал ляпамтым.
Победа хōтал
Вис тав сэ̄ля ат,
Ялпыӈ хōтал 
Я̄ӈкыг вōтым а̄т,
Самвит па̄сги
Ща̄гтыг ōлнэ самт.
Победа хōтал! Победа хōтал! Победа хōтал!
Ома, паща, пуссын ма̄н ат ёхтысӯв…
Э̄твитытт ё̄масаӈкве ат вēрмысӯв!
Европа-па̄лэ минаслӯва нас ё̄мим, 
Хōнтласӯва посыӈ хōтал ляпамтым.
Победа хōтал
Вис тав сэ̄ля ат,
Ялпыӈ хōтал 
Я̄ӈкыг вōтым а̄т,
Самвит па̄сги
Ща̄гтыг ōлнэ самт.
Победа хōтал! Победа хōтал! Победа хōтал!
В. Харитонов э̄рыг ла̄тӈанэ хансыс, Д. Тухманов э̄ргыг ва̄рыстэ, ма̄ньщи ла̄тӈыг С. ДИНИСЛАМОВА толмащластэ ​
