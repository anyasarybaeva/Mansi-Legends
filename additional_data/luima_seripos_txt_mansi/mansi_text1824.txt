

	Литература та̄л янытлын кастыл ам акв э̄ква урыл потыр хансэ̄гум, тав наме Светлана Владимировна Карнаухова. Ты ма̄ньщи э̄ква стихыт хосат та̄гыл хансы. Тав ётэ ам Урай ӯст хо̄нтхатыгласум, потыртасум.


		- Ам школат ханищтахтамум порат стихотвореният хансуӈкве патсум. То̄нт стиханум ма̄хумн щар ат ловинь
		тасанум. Школа а̄стла-мум юи-па̄лт Ханты-Мансийск ӯс педучилищан э̄лаль ханищтахтуӈкве минасум. Акв порат стиханум юрт а̄гимн ловиньтасанум. Тав 

		а̄нумн ювле ла̄выс, хансуӈкве ам щар ат ха̄сэ̄гум. Ты юи-па̄лт стихыт воссыг ат хассум. Ханищтахтын ма̄ныл а̄стласум, Урай ӯсн ювле ёхтысум, рӯпитаӈкве патсум, 

		хум ва̄рсум. О̄йкамēн-тыл ня̄враманмēн 

		янмалтанэмēн сыс 

		стихыт хаснэ ва̄рмаль 

		урыл воссыг ат номсысум. 

		Акв порат Урай ӯст 

		касыл ва̄рыглавес, ка̄
		сыӈ хо̄тпа такви стиха
		нэ ос потранэ тув кēтуӈкве вēрмыс. Ам мощ номсахтасум, тувыл стиханум о̄с тув та кēтсанум. Тот ам о̄выл

		местал майвēсум. Та пораныл нэ̄пак хаснэ хо̄тпат ёт ва̄йхатуӈкве патсум. Школан, нэ̄пак 

		ловиньтан колытн  ос са̄всыр ялпыӈ хо̄талытн стихыт ло-виньтаӈкве ва̄тихал во̄виньта̄лвēсум. 

		Урай ӯст «Клуб поэзии» рӯпитас, тув о̄с акваг ялантасум. Акв порат та ма̄хум ёт нэ̄пак та̄ратасӯв, стиханув ос потранув тув хассанӯв. Нэ̄пак та̄ратан ма̄гсыл ма̄нки олн ойтсӯв. Ты нэ̄пак рӯт ма̄хманувн, ю̄рт хо̄тпанувн мӯй-луптасанӯв. 

		Ӯсувт  о̄лнэ ма̄ньщит «Возрождение» нампа клуб ва̄руӈкве хунь  о̄вылтахтасыт, ам та̄-нанылн нё̄туӈкве патсум. Ань ма̄ньщи, ханты ос ё̄рн ма̄хум ёт ва̄тихал акван-атхатыглэ̄в, аквъёт са̄всыр ялпыӈ хо̄талыт ва̄рыглэ̄в. Тот ам ма̄хум э̄лы-па̄лт 

		стиханум о̄с ловиньтыянум».    

		Светлана Владимировна яныгмам поратэ ос такви о̄лнэ ма̄тэ 

		урыл стихыт хансы. Та поратэ ёмащакв 

		номитэ. Тав анēкватэ Евра па̄вылныл о̄лыс. 

		Колэ на̄йн хунь ё̄свес, тав Сатыга па̄вылн о̄луӈкве ва̄нтлас. Светлана тав палтэ ӯщлахтуӈкве туи порат 

		акваг ялантас. 

		Та урыл тав  ла̄-выс: «Сатыга па̄
		вылт мо̄т ня̄врамыт ёт хо̄тал палыт кон 

		ёнгасасум. Тэ̄ӈкве тахмаēгум, юв щалта-па̄лэ̄гум, ня̄нь-ло̄мт а̄лмаēгум, э̄лаль та ха̄йтэ̄гум. Ос рēгыӈ хо̄талыт я̄т акваг пувлысӯв. Итипа̄лаг, хунь хо̄тал ёл-ӯнтуӈкве паты, няслуӈкве ялан-тасӯв. Та порат са̄в хӯл пувуӈкве ро̄выс. 

		Во̄рн са̄всыр пил тэ̄ӈкве ха̄йттала̄лэ̄в, хоты порат пил понсы, ёмащакве ва̄слӯв. Ос па̄кв паттуӈкве ялантасӯв, о̄влэ̄т па̄кв тай о̄ӈхыӈ, вēтран атыянӯв ос нумыл пумыл пиныянӯв, тох а̄ращ ва̄тан па̄йтуӈкве тагатыянӯв. О̄ӈх пумын хунь ханы, то̄нт па̄квыт та а̄стэ̄гыт. Во̄ртур 

		э̄тпос во̄тыӈ манос ра̄квыӈ хо̄тал юи-па̄лт  па̄квыт нас ёл-патыг-лэ̄гыт, то̄нт па̄кв атым во̄рт о̄с ха̄йтыгтасӯв. 

		Та порат ма̄ньщит пуссын хӯлыл урак ва̄рсыт. Тамле хӯл о̄с акваг тэ̄сӯв. (Хо̄нтаӈ ма̄ньщит, улпыл, ёхыл «уракыг» ла̄всаныл). Хӯл яктаве, со̄лвалыӈ витн пинаве, тувыл ос а̄ращ по̄хат то̄слуӈкв 

		тагатаве. Ань тамле 

		урак нэ̄мхотьют ат 

		ва̄ри, пēс порат 

		па̄влувт ка̄сыӈ щēмья 

		тамле хӯл ва̄рыс».  

		Ма̄ньщи э̄ква Ханты-Мансийск ӯст ханищтахтам поратэ урыл 

		о̄с мощ потыртас. Тав Еремей Данилович Айпин, нэ̄пак хаснэ ханты о̄йка, ёт ханищтахтас. Та урыл тав тох потыртас: «О̄выл курсувт туп кит пыгыг ма̄н ётув ханищтахтасы̄г, пуссын а̄гит. Акв пыг китыт курсын ханищтахтуӈкве ат ёхтыс, Еремей а̄гит халт таккēт хультыс. Ма̄н пуссын таве Ерёмушкаг ла̄выслӯв,  тав такем э̄ссамтас. То̄нт тав нё̄тнэ, карс пыгыг 

		о̄лыс, а̄гитытн  сака 

		э̄руптавес. Ханищтах-туӈкве  а̄стлысӯв, пуссын ла̄кква-мингаласӯв, са̄в та̄л ат ва̄щинтахтасӯв. Мо̄лты та̄л тав Урай ӯсн ёхталас, тав ётэ хо̄нтхатыгласмēн, по-тыртасмēн.  Ос ты э̄лы-па̄лт намхо̄талэ кастыл  тав ма̄нав пуссын  Ханты-Мансийск ӯсн во̄виньта̄лсанэ. Тот ма̄н маткем та потыртасӯв, ханищтахтам порав номылматыгласлӯв, юв 

		ща̄гтым пуссын мин-галасӯв». 

		Светлана Владимировна тав ётэ ханищ
		тахтам хо̄тпатытн ос  Еремей Даниловичн паща ла̄тыӈ кēты. Пус 

		ка̄т, пус ла̄гыл та̄на-нылн ла̄ви.

		Людмила 

		Тасманова 

		 

 
