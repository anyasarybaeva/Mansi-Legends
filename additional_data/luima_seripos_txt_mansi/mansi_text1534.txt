
Ювле хультум 2014 та̄л ва̄т са̄грапнал э̄тпост тыналахтан ма̄хум са̄всыр тэ̄нут-пормас Ханты-Мансийск ӯсн тотыгласыт. Ӯст о̄лнэ «Экспоцентр» колн са̄в мир ёхталас. Александр Сергеевич Охранов, «Остяко-Вогульск» нампа община кӯщай хум, такви ва̄рум рӯпататэ урыл а̄нумн мощ потыртас. 

	Тав ла̄выс: «Ма̄н по̄лям хӯлыт - сорт, тӯрхул ос ӯсхул 

	тыг тотсӯв. Тувыл сӯйпил, саӈквлыпил, са̄вни пил, ӣныг ос то̄слым ла̄хыс тыналэ̄в. А̄ӈхат, ятрит, мансыныт ёт-тотсӯв. 

	Общинав рӯпитанэ̄тэ па̄сыл са̄т та̄лыг ēмтыс. Ка̄сыӈ та̄л тыналахтуӈкве тыг ёхталэ̄в. Ма̄н онтолов хо̄тпа аквъёт рӯпитэ̄в, пил ос ла̄хыс ма̄нки 

	атэ̄в. 

	Ханты-Мансийский районт Талинка па̄выл по̄хыт ӯщлахтын ма̄ о̄ньщēв. Тот соссаӈ ма̄хманув пēс порат о̄лманыл щирыл акв яныг кол, кит ё̄рнкол, 

	кит сӯмъях ӯнттысӯв. Пӯсас кӣвырт са̄лыт о̄ньщēв. 

	Ма̄ньщи ос ханты ма̄хум пēс о̄лупсаныл урыл мӯй ма̄хумн потыртэ̄в. Йис та̄гыл тыт о̄лнэ мирыт урыл э̄лыл ёхталан ма̄хум 

	сака пӯмщалахтэ̄гыт. Та̄л сыс ма̄н палтув 

	са̄в хо̄тпа мӯйлуӈкве 

	ёхталы. 

	Са̄выӈпа̄лэ ма̄хум таквсы порат ёхталэ̄-гыт. То̄нт пил, ла̄хыс са̄в о̄лы. Ма̄н та̄наныл хӯлтыянӯв, манхурип пил ос ла̄хыс хо̄т 

	атуӈкве ро̄ви. Хо̄тпат

	во̄рт хот ул вос тыпсыт, 

	хумус а̄ращ па̄л-туӈкве э̄ри, во̄р но̄х ул вос пēламлы, 

	во̄рн миннэ̄ныл э̄лы-па̄лт ты ва̄рмалин ма̄н та̄наныл ханищтыянӯв. Яныг ӯсныл ёхталан хо̄тпат то̄ват ты урыл нэ̄матыр ат ва̄гыт. 

	Йис ма̄вт хӯл 

	алыщлан нёлса̄ткем  хо̄тпа рӯпиты. Та̄н 

	ётаныл договор-нэ̄пак хассӯв. Ты хо̄тпат пувнэ хӯланыл общинан мыганыл. Ма̄н хӯлыт тыналыянӯв ос ма̄хум 

	ёт та̄ра ойтхатэ̄в. Тувыл во̄раян ма̄ о̄нь
	щēв. Тот ос ва̄т ну
	пыл ат хо̄тпа рӯ
	питы. Алыщлан во̄руй сованыл о̄с ма̄навн мыганыл. 

	Тох ты рӯпитэ̄в. Са̄в хо̄тпа хӯл алыщлаӈкве ос во̄раяӈкве ма̄н палтув ёхталы. Хотьют хумус таӈхи, тох та ӯщлахты. Ма̄н ма̄хум яныг ща̄гтыл ӯриянӯв. Тыщир ӯщлахтуӈкве ка̄сащегы̄н ке, ма̄н палтув ёхталэ̄н».

	Ань о̄лум выставкат са̄всыр тэ̄нут-пормас о̄лыс. Тот солвалыӈ, по̄лям, посымтым са̄всыр хӯлыт ёвтуӈкве ро̄выс. Тувыл лэ̄пак, во̄нтыр, о̄хсар, нёхыс, лэ̄ӈын ос мо̄т ӯй совыт тыналавēсыт. Са̄всыр пил, ла̄хыс о̄лыс. Ма̄хум тот мольщаӈыт, ня̄рат, пӯркат ос мо̄т маснут ёвтсыт. Атыӈ ня̄нь, са̄всыр нё̄выль ос мо̄т тэ̄нут а̄рталасыт. Кон кит ё̄рнкол тӯщтым о̄лсы̄г, мӯй ма̄хум тот тэ̄пъяласыт. Та хо̄талытт ӯст о̄лнэ мир пуссын ёвтхатуӈкве тув яланта̄лсыт.

	 

	Николай 

	МЕРОВ

	 
