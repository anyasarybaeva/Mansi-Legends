
Ты хурит Ха̄льӯс район Саранпа̄выл а̄гирищиг по̄слым о̄лэ̄г – Юля Иванова ос Полина Попова. Туи тэ̄н Я̄сунт па̄выл «Ма̄нь Ӯсквен» ялсы̄г, ла̄вēг, тот о̄луӈкве сака ёмас. Мо̄т ня̄врамыт ёт ё̄рнколт са̄ттем о̄лсы̄г, ёнгасасы̄г, кассы̄г. Яныгхо̄тпатн ю̄нсхатуӈкве ханищтавесы̄г, а̄кань ос суп-охса ю̄нтсы̄г, ма̄ньщи ла̄тыӈ ханищтасы̄г.
Юля 10 та̄лэ. Ты ма̄ньщи а̄гирищ яныг колта̄гылт яныгми, каӈк, а̄пщи ос йӣгрищ о̄ньщи. Оматэ Татьяна, а̄тятэ Дмитрий. Ла̄ви, школат ань ма̄ньщи ла̄тыӈ ат ханищтэ̄гыт, татем лю̄ль. Я̄сунтыт ӯщлахтаманылт ханищтасыт, сакати тот ща̄нь ла̄тыӈ мощ хӯлыс.
Полина 12 та̄лэ, ань са̄тыт классыт ханищтахты. Тав колта̄глэ о̄с са̄в ня̄врамыӈ – кит а̄пщирищ ос йӣгрищ о̄ньщи. Оматэ Юля, а̄тятэ Андрей – саран ос ё̄рн рӯт нэ̄г-хумыг. 
Ты я̄тил а̄гирищиг рӯтанэ̄н ёт пус ка̄т, пус ла̄гыл вос о̄лэ̄г, пуста̄гыл ха̄йтыгтым вос яныгмēг. 
