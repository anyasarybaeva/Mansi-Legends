
Ань ма̄н ма̄вт о̄лнэ ма̄хум округув 90 та̄лэ то̄влум кастыл йильпииг по̄слым гербыл  мӯйлуптаӈкве тахвес. Таве ёмщакв ос э̄рнэ̄г щё̄питан ма̄гыс хосат та̄гыл комиссия рӯпиты.  
Хо̄т матыр ма̄к по̄сыт, ла̄тӈыт ос манхурип ос­паг о̄льптаӈкве э̄рēгыт, тыит акваг уральтавē­сыт. Общественный ос внешних связей депар­тамент-кол ты тэ̄лат ма̄гыс пуӈктоты. 
Ты герб по̄слын ма̄гыс са̄в хо̄тпат рӯпитасыт ос та̄нки халанылт во­рито­тым кассыт. Ма­тах­мат по̄слым хурит комиссиян мӯсхалыг ханищтавēсыт, ос юи-о̄вылт «Геральдика.ру» нампа ищхӣпыӈ издание-колт кӯщаиг о̄лнэ хум Юрий Росич но̄х-патыс. 
Тав по̄слум гербе са̄в кӯщаитн мӯстыс, ла̄вēгыт, пуссын по̄слум утанэ̄т ма̄н округув пēс та̄гыл о̄лнэ ос ань щуниӈ, со̄тыӈ о̄лупсатэ на̄ӈки. 
Тот мансын товлыӈ ӯй ос пупа̄пщиквег, ӯльпа товыт па̄кванэ ёт – тыи сосса ма̄хум яны­т­лан наканыл хӯлтым о̄лэ̄гыт. Хо̄н корона ко̄­тильт кēрныл ва̄рим тальхēт тэ̄нэ на̄й по̄слу­вес. Ты щирыл округт ма̄-во̄й но̄х-винэ тэ̄лат янытлавет. «Тэ̄ланэ янытлым» округ гимныл вим ла̄тӈыг тув о̄с хас­весы̄г.  
Общественный ос внешний связь депар­тамент колт рӯпитан нэ̄ Инна Арканова ла̄выс, то̄нт пуссын китыглан ма̄хумныл 51,3% па̄лэ  ты герб э̄лаль тотнэ щирыл ка̄сащасыт.  
Мо̄танытн сыресыр ва̄та̄л по̄слым накыт тот ка̄салавēсыт, то̄ва хурит нэ̄матарыг ат хо̄йхатэ̄гыт. Янгыщ со­сса ма̄хум та̄н номта­ныл ат патыс. 
Йильпи гербыт ман­сын хуритэ хащ­та̄­лыг по̄слыма, тав ю̄свой хурипа, ӯльпа товыт па̄кванэ ёт о̄с ат торгам­тахтэ̄гыт. Пупа̄пщик­вет мо̄т ӯс гербын по̄с­лым о̄лэ̄гыт, та̄наныл такталан ма̄гыс мори ул вос новхатэ̄гыт. 
Таи­ма̄гыс комиссия ань номсахтым э̄лаль рӯ­питы. Ма̄хум ла̄тӈа­ныл ёмщакв хӯнтлувēсыт ке, герб ул мо̄т щирыл по̄слыяныл. 
Ва̄т са̄грапнал э̄тпост ма̄н депутатанув округ йильпи символика о̄выл­тыт са̄ккон пирмайтаӈ­кве тахсыт кос, ос ты тэ̄ла та̄н мо̄тыт са­пра̄­нин хуль­туп­тасаныл.
Тамара МЕРОВА
