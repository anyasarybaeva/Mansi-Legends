
Мо̄лал ля̄ххал тотнэ хо̄тпат Юрий Буров, округувт рӯпитан комиссар-кӯщай, ёт хо̄нтхатыгласыт. Хум журналистытн ма̄ньлат пыгыт лусытан о̄вылтыт ос Победа янытлан хо̄тал урыл китыглавес. Тав ювле маныр ла̄выс, потре э̄лаль ловиньтэ̄лын.
Soaring Living Costs Spiralling
Яныгпо̄ль э̄тпос о̄выл хо̄талэ̄ныл ма̄ньлат пыгыт армиян винэ э̄лыпа̄лт лēккарытын сунсуӈкве патвēсыт. Округ янытыл 22 комиссия рӯпитасыт. Ань Югра ма̄вныл 1 со̄тыра 427 пыг армиян минэ̄гыт. Ты э̄тпос атхуйплов щислат о̄выл атхуй­плов пыг Президент­ский нампа полкын лусытаӈкве тотвēсыт. Мо̄таныт лӯпта э̄тпост тах кēтавет.
Ма̄н пыганув са̄всыр ӯсыӈ манос па̄влыӈ ма̄н тотавет. Ос пыгыт хоталь вивет, округ ко­миссар ос мо̄т воен­ный хо̄тпат ат ва̄ганыл. Тамле ва̄рмалитыл Ге­неральный штабт рӯпитан ма̄хум та̄нки кӯщайлахтэ̄гыт. Та кӯщаитн ла̄тӈыл кēтавет, округныл манаса̄вит пыг армиян атуӈкве э̄ри, та̄н тащирыл э̄лаль та рӯпитэ̄гыт. Тувыл ма̄н са̄лтатанув янгыщ пус­сын то̄сам ма̄ тармыл лусытэ̄гыт, ос хӯрумса̄т са̄вит пыг Морфлотын во̄вавет. Ос сака та̄ксар ма̄ньлат хо̄тпат ВДВ, ФСБ, ДРУ нампа ма̄н ви­вет. Тот пуссын ёмщак­вег ханищтавет.
Военный армият лусытаӈкв ат тахнэ пы­гыт нас рӯпитан щирыл патхатэ̄гыт. Рущ щирыл тав «альтернативный службаг» ла̄ваве. Тох ма̄ньлат хо̄тпат пӯльницан рӯпитаӈкве ви­вет, колкан ловтнэ манос мо̄т рӯпатан кēтавет. Тыт то̄ва пыгыт Нижне­вартовскат матумпа̄ла ос а̄гмыӈ-мосыӈ, сак­ватахтам хо̄тпат о̄щнэ интернат-колт рӯпитэ̄гыт.
Ос армияныл тӯйтыглахтын хо̄тпат та̄н та̄нки ат кинсыяныл, таима̄гыс то̄ва пы­гыт лусытан та̄ланыл то̄влынэ̄ныл мус (ва̄т нупыл са̄т та̄л) хо̄т тӯйтыглахтэ̄гыт, тувыл армиян воссыг ат ви­вет. Военный комис­сариат ань полиция ос УФМ службаг ёт акваннё̄тхатым рӯпитаӈкве ла̄вхатсыт. Ма̄ньлат пы­гыт нэ̄мхо̄т ат ке лусытэ̄гыт, та̄н государ­ство па̄лыл нэ̄матыр нё̄тмилыл ат мивет ма­нос тамле хо̄тпа ётыл кӯщаиг рӯпитаӈкве тах ат та̄ртаве. Та та̄ланэ то̄влын мус туп сутытым хо̄тпа армиян ат виве. 
 