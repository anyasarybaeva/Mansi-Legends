
Мощ мо̄лалнуве Ханты-Мансийск ӯст ОТРК РИЦ – Югра нампа колт ля̄ххал тотнэ ма̄хум губернатор ва̄ӈын хум Дмитрий Викторович Шаповал ёт хо̄нтхатыглахтасыт. Тав округ янытыл са̄всыр колыт ӯнттын ва̄рмаль палт кӯщаиг о̄лы.О̄влэ̄т Дмитрий Викторович кол ӯнттын ма̄хум ялпыӈ хо̄таланылт янытласанэ. Тав ла̄выс: «Та̄н ва̄рнэ рӯпатаныл ма̄гсыл ам та̄наныл аквписыг ёмас ла̄тӈыл ӯлылыянум. Ты та̄л сыс округув янытыл акв миллион са̄вит метра о̄лнэ кол 

	ӯнттувес. Ты ма̄гсыл ам та̄на-нылн яныг пӯмащипа ла̄вегум». 

	Щар о̄выл щёс кол ӯнттын ма̄хум ялпыӈ хо̄таланыл 1956 та̄лт янытлавес. Тувыл э̄лаль ка̄сыӈ та̄л во̄ртур э̄тпост титыт ӯщлахтан хо̄талыт та̄н ӯлылавет. Дмитрий Викторович ма̄хманэ янытлан ма̄ныл а̄стуме юи-па̄лт ля̄ххал тотнэ хо̄тпатн титыг
	лавес: 

	– Со̄ль, ань округувт са̄в яныг, карс ос хорамыӈ колыт 

	ӯнттавет! Ты ӯнттын колыт, 

	аман со̄ль, тамле та̄ксарыг 

	о̄лэ̄гыт, хумус ты урыл кол 

	ӯнттын ма̄хум ла̄вēгыт? 

	– Ма̄н та̄н рӯпатаныл ва̄тихал уральтыянӯв. Кол ӯнттуӈкве о̄вылтахтынэ̄ныл э̄лы-па̄лт ма̄навн тēтум договор нэ̄паканыл щирыл та̄н палтыланыл минэ̄в. Нэ̄паканылт 

	хансум ос по̄слым щирыл уральтыянӯв, ат а̄лыманэ̄ныл порат хо̄талыл ма̄йлыянӯв. Рӯпатаныл э̄лаль ат нё̄вумтан порат олныӈ штрафыл пиныянӯв. Хӯрмиттыг ёхтынэ̄в, рӯпатаныл акв ма̄т лю̄ли те, кол ӯнттын щирыл о̄щнэ нэ̄паканыл хот та выганӯв. Нэ̄паканыл магсыл та̄н 

	сака пилэ̄гыт, таи ма̄гсыл та̄н ёмащакв ос э̄рнэ щирыл мо̄лях ва̄регыт.  

	Кӯщай хум о̄с акв ва̄рмаль 

	урыл титыглавес:

	– Округув янытыл са̄в йильпи ма̄ньлат щё̄мья о̄лы. Та̄н ма̄гсыланыл матыр ӯнттаве манос а̄ти? 

	– Са̄выӈпа̄лэ ма̄н та̄н ма̄г-сыланыл колыт ты ӯнттэ̄в. Та о̄лнэ колыт «Эконом-класс» колыг ла̄вавет. Щар яныг тамле 

	кол 59 квадратный метран туп ёхты. Яныгну-вēг таве ва̄руӈкв ат ро̄ви. Тамле колыт ма̄ньлат ма̄хум ма̄гсыл ты номылматвēсыт. Ань йӣльпи 

	колыт ёвтнэ ма̄гсыл са̄всыр нё̄тмил ва̄рнэ саккон са̄в пирмайтым о̄лы. 

	Округ ма̄тэ янгыг о̄лнэ щирыл ты пирмайтан тэ̄ланув пуссын э̄рнэ щирыл ат рӯпитэ̄гыт. Та̄наныл уральтаӈкв та̄рвитыӈ. О̄лнэ кол ёвтнэ щирыл ань Нижневартовский районт щар 

	лыпащ, кол тынэ тот сака яныг а̄ти. 

	– Ты та̄л сыс ня̄врамыт ха-нищтахтан ос са̄всыр мо̄т кол ма̄нах ӯнттувес ос ӯнттаве? 

	–   Округув янытыл ня̄врамыт

	ханищтан ма̄гсыл са̄тхойплов кол ӯнттаве. Тувыл титхойплов кол ма̄нь ня̄врам ӯрнэ колыг ва̄равет. Тувыл ос Нижневар-товск ӯст ма̄хум пусмалтан кол э̄лаль ва̄руӈкв о̄вылтавес. Тав 

	са̄в та̄л ӯнттуӈкве ат вēрмувес, 

	ань тав юи-о̄выл атыт наке а̄стлаве. Та коныпалт ос Сургут ӯст ма̄хум пусмалтан яныг кол ӯнттаве. Тувыл Нефтеюганск ӯст каснэ ма̄гыс округув янытыл 

	ма̄к яныг кол ӯнттаве. 

	Мощēртын ты а̄сты, ань тӣвыр рӯпатанэ ва̄равет. Тав рӯпитан щирыл сӯкыр э̄тпост 

	тах та пӯнсаве.

	 

	Александр ВЬЮТКИН

	 
