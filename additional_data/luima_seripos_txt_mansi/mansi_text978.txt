
Мо̄лалнув Сургутский район Русскинская па̄вылн ялмум порат хо̄н ма̄т о̄лнэ хум ёт ва̄йхатасум. Тав наме Тодд Принц, хум Америка ма̄ныл о̄лы. Ань такви урēт Тодд таи ла̄выс:–  Ам Нью-Йорк ӯст самын патсум. Ювле хультум лов арыгкем та̄л порат ам Москван минасум ос та ӯст та хультсум. Россия ма̄ ам акваг пӯмщалым о̄ньщислум, тувыл  Нью-Йоркат са̄в рущ хо̄тпат о̄лэ̄гыт. Та̄н мощ мо̄таныт ос са̄в мирыт халт хащхатэ̄гыт. Акваг номсахтасум, манрыг тох. Таи ма̄гыс ам Европан сака ат тахсум, Россиян минуӈкве куссум. 

	Амки ӯсумт о̄лмумт рущ хо̄тпат ёт о̄с румалахтасум. Та̄н та̄нки о̄лупсаныл о̄вылтыт са̄в потыртасыт. А̄нумн пуссын пӯмыщ о̄лыс, ос таи ма̄гыс амки матыр-а̄ти ка̄салаӈкве тахсум. Ты коныпал 

	российский ма̄т о̄лыг-лам пēс накыт ос ловиньтан рущ нэ̄пакыт ва̄нэм ма̄гыс ханищтапын ялантасум. Ты потрыт а̄нумн сака мӯстысыт ос сымын хо̄ясыт. 

	Москван ёхтумумт о̄влэ̄т журналистыг рӯпитасум ос на̄н экономикан урыл са̄всыр ля̄ххалыт хассум. Са̄в-сыр ӯсытытн манос па̄в-лытытн ялсум, а̄нумн ва̄та̄л са̄всыр пӯмыщ ва̄рмалит ка̄сала̄лсанум ос хурин по̄слысанум. Мо̄лалнув финансовый институтт рӯпитаӈкве патсум, пēс рӯпатам о̄с ат ёрувлылум.

	Лӯи ма̄н са̄лыӈ ма̄хум ялпыӈ хо̄таланыл сун-суӈкве хӯрмиттыг ёхтысум. Ёрн ма̄хум ос хантыт палт мӯйлысум. Та̄н о̄лнэ во̄р коланылн тотыглавēсум, йис о̄лупсаныл та̄ра-паттыслум. Тамле накыт тувыл ам хоса номиянум. 

	Амки о̄лнэ ма̄мт ма̄хум Россия урыл мощща ва̄гыт. Ань таима̄гыс «фейсбук»  

	нампа ищхӣпыӈ утыт ам я̄нас ло̄пс ва̄р
	сум ос тот то̄ва по̄слум 

	хуриянум суссылтыянум. Юртанум, рӯтанум  та̄нки матыр тот ка̄салэ̄гыт. То̄внакт по̄слум хуриянум урыл китыглавем, ам ла̄тыӈ ювле хансэ̄гум. Мощēртын о̄с акв ло̄пс щё̄питаӈкве номсэ̄гум. Са̄всыр 

	ӯсытт манос па̄влытт о̄лнэ э̄лумхо̄ласыт по̄слыянум ос маныр 

	та̄н ва̄рēгыт, хо̄т рӯ-питэ̄гыт, китыглыянум ос хури ёлы-па̄лт хансыянум. Ты э̄лы-па̄лт ам кит-хӯрум хури тох ва̄рыгласум, юртанумн сака мӯстыс ос 

	та̄н э̄лаль пӯмща-лахтуӈкве патсыт. 

	Тох ва̄рнэм сыс, сакати, амки ма̄мт о̄лнэ ма̄хум Россия мир ёт мощ ва̄йхатэ̄гыт, та̄н о̄лупсаныл та̄ра-паттыяныл. 

	Тамле ля̄ххал а̄нумн Тодд потыртас, мēн ань ищхӣпыӈ ут хосыт рӯмаӈыг о̄лымēн. Ань тав Русскинская па̄вылт по̄слум хуриянэ суссылтаӈкве тув щё̄питыянэ.

	Тамара Мерова 

	 
