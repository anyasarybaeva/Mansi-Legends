
Лӯпта э̄тпост Чувашия республикат Че­боксары нампа ӯст Россия янытыл о̄лнэ мирыт халт э̄ргын ос йӣквнэ фести­валь ва̄рыглавес, та̄н тот халанылт кассыт. Рущ ла̄тӈыл тох о̄лыс - «Вместе мы – Рос­сия» Ты фестиваль В.В. Путин Президентув номтэ щирыл ва̄рыглавес. Тыи Россия ми­рыт халанылт юртыӈыщ вос о̄лэ̄гыт.
Ма̄н округувныл тув ат коллектив ялсӯв: рущит - «Калинка» ос «Млада», тит ханты коллективы̄г «Торые» ма̄ньщи щирыл – «Лунт», тувыл ос «Мощ хот» - «Мо̄йтыӈ кол». «Мощ хот» ма̄хум Хан­ты-Мансийский рай­он Кышик нампа ханты па̄вылныл о̄лэ̄гыт. Ма̄н «Э̄ргыт, йӣквыт пувлын ма̄хум» нампа ма̄ньщи коллектив о̄с тув ялсӯв.
Та кастыл щё̄питахтамув порат, ма̄н йӣкванув, э̄рганув ос са̄ӈквылтан та̄нанув акв юи-па̄лт суссыл­тан ма̄гыс ва̄рсанӯв. О̄влэ̄т ма̄н, ма̄ньщит о с х а н т ы т, а к в а н - нё̄тхатым йӣквсӯв ос с а̄ ӈ к в ы л т а с ӯ в . М а̄ н юи-па̄лувт округувныл о̄лнэ рущит йӣквсыт ос э̄ргысыт. Ма̄нав тот йӣквуӈкве ос э̄ргуӈкве щё̄питан режиссерхо̄тпаг Михаил Панков о̄лыс. Тав ань соссаӈ мир пēс йӣквыт ма̄ньлат ма̄хмытын ханищтым рӯпиты.
Чебоксар ӯст акв со̄тыра ляпатем хо̄тпа нёлоловхуйплов ма̄ныл акван-атхатыгласыт. Ка̄сыӈ ёхталам мир та̄нти йӣкваныл, э̄рганыл ос са̄ӈквылтан та̄наныл суссылтасыт. Ма̄н халувт кассӯв, жюри-хо̄тпат ос но̄х-патум ма̄хмыт пēриясыт. Фестиваль хӯрум хо̄тал рӯпитас, та сыс са̄тлов нупыл хӯрум са̄всыр коллектив сус­вес. Но̄х-патум ма̄хум Москва ӯсн Кремль нам­па колн тах во̄вавет.
I степень дипломнэ̄пакыл «Торые» а̄гитпыгыт са̄ӈквылтапыл с а̄ ӈ к в ы л т а м а н ы л ма̄гсыл мӯйлуптавēсыт. Тувыл мо̄т хӯрум коллек­тивыт «Млада», «Калин­ка» ос «Э̄ргыт, йӣквыт пувлын ма̄хум» II сте­пень диплом-нэ̄пакыл майвēсыт. III степень диплом-нэ̄пакыл «Мощ хот» мӯйлуптавес.
Ам та урыл ла̄вуӈкв таӈхēгум, ханты ма̄хманув тув тотыглам йӣкваныл ос са̄ӈквылтан та̄наныл – тыи са̄выӈпа̄лэ п у с с ы н м а̄ н ь щ и йӣкванув, та̄нанув. Та̄н ос ла̄вēгыт, э̄рттам, ты Кышик па̄вылт о̄лнэ ханты ма̄хум та̄н ута­ныл. Тох ва̄руӈкве щар ат кос ро̄ви.
