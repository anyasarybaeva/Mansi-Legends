
Округ Думат рӯпитан депутатыт ос ам о̄лнэ ма̄тēв 91 та̄лэ то̄влум кастыл на̄нан янытлыя­нӯв! 
Пēс йис та̄гыл ос ань ма̄н Югра ма̄вт ё̄р, та̄ксар  ос сымыӈ хо̄тпат о̄лэ̄гыт. Хуньт пēс порат тыт, Западный Сибирьт, сытамыг о̄лыс, ань юи-о̄выл та̄лытыт таса̄вит йильпи ӯсыт, па̄влыт тэ̄лапасыт, ӯсхулыт, колыт сака нё̄тнэг ва̄равет, ма̄н округув мо̄т регионыт халт ва̄нэ̄г ēмтыс. Ма̄-во̄й ос газ но̄х-виве, тыил щёлыӈыг ēмтэ̄в, са̄в э̄рнэ колыт ӯнттуӈкве вēрмēв. Ма̄хум о̄лупса­ныл ёмщаквег ва̄рнэ ма̄гсыл ёмас программат пирмайтавет, ня̄врамыт ос ма̄ньлат хо̄тпат вос ханищтахтэ̄гыт, вос номтыгтэ̄гыт.
Ва̄им, Югра ма̄т о̄лнэ миртев ва̄рнэ рӯпатаныл, ёмас тэ̄ланыл хосыт ма̄в тамлег о̄лы, на̄н сэ̄ръёрыг ос номсахтым матыр ва̄руӈкве о̄вылтахтэ̄гын, таима̄гыс рӯпатан та а̄ртми. На̄н, я̄тил рума­тēнум, Юграв э̄лаль о̄лнэ хо̄талэ ка̄сыӈ та̄л ёмасыг вос о̄лы, ёл-по̄йтта̄л рӯ­питэгы̄н. 
Пуӈкыт о̄щнэ номта­нын ма̄к тэ̄лаг вос ēмтэ̄­гыт. Я̄тил юртанум, пус­та̄гыл са̄в та̄л о̄лэ̄н, ты ялпыӈ хо̄талув пуссын округ мирув ма̄гсыл туп ща̄гт вос тоты. Югра ма̄в, нам­хо̄талыл наӈын янытлылӯв!
 Округ Дума кӯщай хум Борис Хохряков мир янытлан потре ма̄ньщи ла̄тӈыл Г. КОНДИНА хансыстэ
