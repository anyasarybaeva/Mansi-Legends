
Мо̄лты та̄л оигпан э̄лы-па̄лт доллар-олн сака тыныӈыг ēмтыс ос  Россия янытыл тэ̄нут, маснутыт, пормасыт тынаныл о̄с но̄х-минасыт. Ты юи-па̄лт ипотека-олн о̄с яныг процентыл пинвес.

	Ань ма̄хум банкыт олн виӈкве ос о̄лнэ колыт ёвтуӈкве сака ат вēрмēгыт.  Са̄внув щēмья олн вос выгыт ос о̄лнэ кол вос ёвтэ̄гыт, Россия Правительстват акв йильпи тэ̄ла пирмайтавес, ма̄ньполь э̄тпосныл ипотека-олн 12%  са̄витыг ва̄рвес.  

	Ты ва̄рмаль урыл губернатор ва̄ӈын хум Дмитрий Шаповал ля̄ххал тотнэ ма̄хум э̄лы-па̄лт потыртас. Тав 

	ла̄выс, тамле хӯлтнэ нэ̄пак 2016 та̄л ма̄ньполь э̄тпос о̄выл хо̄талэ мус рӯпитаӈкве тах паты. Ань «Сбербанк», «ВТБ-24» банк ты щирыл рӯпитаӈкве ка̄сащасы̄г,  ипотека ма̄гсыл 12% са̄вит процент-олн  виӈкв тах патэ̄г. Та̄н ань «Ханты-Мансийский банк» ос «Газпромбанк» ёт потыртахтэ̄гыт, тэ̄н 

	ос ты щирыл вос рӯпи-тэ̄г. Кӯщай ла̄выс, 

	йильпи колыт ань тынта̄лнувēг ēмтсыт, тыи ма̄гсыл кол ёв-туӈкве ань э̄ри. 

	Ипотечный агентство кӯщай хум Евгений Чепель ос акв ля̄ххал урыл  потыртас. Мощēрт округувт акв йильпи тэ̄ла тах ва̄раве, ипотека-олн вим ос кол ёвтум щēмьят э̄лаль нё̄туӈкве патавет. Ты э̄лы-па̄лт  сака са̄в ма̄ньлат щēмьят ипотека щирыл о̄лнэ кол ёвтсыт. 

	Са̄в нэ̄т-хумыт китыт манос хӯрмит ня̄врам о̄щнэ̄ныл ма̄гыс, та̄н мо̄т яныгнув кол ёвтуӈкве кос ка̄сащēгыт. Ос ань о̄лнэ коланыл ма̄гсыл 

	та̄н иӈ ат  ойтхатасыт, 

	ос тыналаӈкве ат вēрмияныл. Ань Ипо
	течный агентстваныл ты щēмьят нё̄туӈкве патавет. Ма̄хум мо̄т яныгнув кол ёвтуӈкве ке ка̄сащēгыт, тув вос ялэ̄гыт. Та̄н тот о̄лнэ коланыл тыналаӈкве ос яныгнув кол ёвтуӈкве нё̄тавет ос мо̄т йильпи ипотека-олныл мивет. Ма̄хум мо̄т кол ё̄втэ̄гыт ке,  са̄внув олн ювле ойтуӈкве тах патэ̄гыт. 

	Ань ты та̄рвитыӈ  порат тэ̄нут, пормасыт тынаныл акваг но̄х та минэ̄гыт, туп са̄в о̄лн сэ̄лнэ хо̄тпат ипотека ма̄гсыл ойтхатуӈкве вēрмēгыт.  Тыи ма̄г-сыл Евгений Чепель  

	ты щēмьят пуссын 

	ёмащаквēг номсах-туӈкве ла̄всанэ.

	 

	Людмила Алгадьева 

	 
