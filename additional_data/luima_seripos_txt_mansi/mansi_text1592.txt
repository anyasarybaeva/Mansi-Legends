

	Рēтыӈ юсвой э̄тпос о̄выл хо̄талныл ма̄хум 

	са̄внув пенсия-олныл ойтуӈкве патвēсыт. Татьяна Зайцева, округувт Пенсионный фондыт 

	кӯщаиг о̄лнэ нэ̄, ла̄выс, ань Югра ма̄т 373 со̄тыра э̄лумхо̄лас пенсия выгыт. 2025 та̄лт тыт 500 

	со̄тыра э̄лумхо̄лас ты олныл ойтуӈкве тах 

	патавет. 

	Ты ма̄хмыт пуссын са̄всыр пенсия-олн  выгыт, то̄ват са̄внув, то̄ват мощщанув олныл ойтавет. Хо̄тпа манаса̄вит та̄л рӯпитас, манаса̄вит олн сэ̄лыс, тувыл пенсия ань ловиньтаве. Кӯщай нэ̄ ла̄выс, ма̄хум пуссын кит со̄тыра солко̄вил са̄внув 

	ойтуӈкве патвēсыт. Акв хо̄тпа ты э̄лы-па̄лт 17 со̄тыра солко̄ви ке вис, ань 19 со̄тыра солко̄вил ойтаве. 

	Ты та̄л сыс ма̄хум олнаныл ос кит щёс тах но̄х-нё̄тавет.  Яныгполь э̄тпосныл социальный ла̄внэ пенсият са̄внувēг ловиньтавет. Во̄ртур э̄тпосныл рӯпитан пенсионер-хо̄тпат о̄с тах са̄внув олныл ойтуӈкве патавет.

	Татьяна Зайцева акв э̄рнэ ва̄рмаль урыл о̄с потыртас. Пенсионный фонд интернетыт я̄нас ло̄пс о̄ньщи. Хо̄тпа манаса̄вит олн ты фондын ань 

	кēты, ос рӯпатал по̄хын хунь мины, манаса̄вит олныл ойтаве тот ловиньтаӈкве ро̄ви. Тамле тэ̄ла 

	таи ма̄гсыл ва̄рвес, ка̄сыӈ э̄лумхо̄лас такви пенсиятэ урыл ань вос номсахты.   

	Людмила Теткина

	 
