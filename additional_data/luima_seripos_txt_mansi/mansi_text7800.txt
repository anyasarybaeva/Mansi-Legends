
Ты потыр ма̄навн Наталья Ткачук кēтыс, туи тав Татьяна Побокина а̄ӈквагитэ палт Нягань ӯст мӯйлыс. На̄таль тот Татьяна апгēныл са̄всыр ва̄рмалит пӯмщалас ос пыгрищ ювле-потыртас:
– Паща о̄лэ̄н! Ам намум Марк Побокин. А̄нумн 8 та̄л то̄влыс, ам ань Нягань ӯст о̄лэ̄гум ос о̄выл номер школат 2 «б» классыт ха­нищтахтэ̄гум.
Ам яныг ос юртыӈыщ о̄лнэ щēмьят яныгмēгум. Ты ӯсн о̄луӈкве ма̄н Ня̄х­щамво̄ль па̄вылныл ва̄нт­лысӯв. Тыт ща̄нь-а̄щагум ёт ос анēквам, ащо̄йкам ёт яныг колт о̄лэ̄гум. Ма̄нь а̄пщикве о̄с о̄ньщēгум, наме Ярослав, тавēн хӯ­рум та̄л. 
А̄нумн анēквам ос ащ­о̄йкам ёт хӯл алыщ­лаӈ­кве сака мӯсты. Ма̄н Няганка я̄н хӯл алыщлаӈ­кве ялан­тэ̄в. Ащо̄йкам толыг ёт выг. Тав ла̄ви, толыг та̄р­витэ ма̄гыс а̄хвтас са̄с кӣвырн ма̄нигтаве ос тув тагатыяныл. Толгыл хӯл алыщлан порат ам о̄с нё̄тэ̄гум, мēн анēк­ва­мēнтыл на̄лми ва̄тат то­лыг хартымēн. Ащ­о̄й­кам тай ха̄пт ӯнлым толге витн та̄ртытэ. 
Тувыл во̄рт ялнэ̄в по­рат а̄нумн тот тэ̄пъя­лаӈ­кве ос ща̄й аюӈкве мӯсты. Ащо̄йкам а̄ращ па̄лты, анēквам ща̄йпут тагаты ос сосыг лӯптал ща̄й тэ̄­лы­гты. Тамле накт ам сака ща̄гтым о̄лэ̄гум.
Юн о̄лнэм порат ам пластилиныл матыр-а̄ти хурит по̄щгēгум. Школат ам кит ёмас юртыг о̄нь­щē­гум, акватэ Тимофей, мо̄танэ Рома.
Марк Побокин потре ма̄ньщи ла̄тӈыл Тамара Мерова хансыстэ
 
