
Ты э̄тпос хо̄тыт щислатэ̄т Ханты-Мансийск ӯст са̄тыт мирхал IT-Форум о̄лыс. IT – Форум рущ щирыл ке ла̄вуӈкве, тыи ищхӣпыӈ утыл пӯмщалахтан ос та̄н ётаныл рӯпитаӈкве  ханищтан нак.  Тыг ань  БРИКС (Бразилия, Россия, Индия, Китай ос Южно-Африканский Республикат) ос ШОС (Шанхайская организация сотрудничестват  Казахстан, Киргизия, Таджикистан ос Узбекистан о̄лэ̄гыт) са̄всыр ма̄ныл ма̄хум акван-атхатыгласыт.

	Россия па̄лыл хо̄н ма̄хум тэ̄ланыл палт пуӈктотнэ хум Сергей Лавров кēтум пищматэ Валерий Морозов дипломат-хумын ловиньтавес. Игорь Холманских, Уральский федеральный округ 

	тармыл кӯщайлахын хум, мӯй ма̄хум ма̄гыс видеопищматэ  суссылтавес.  Ос округ губернатор Наталья Комарова тув атхатам ма̄хум пӯмыщ ва̄рнэ тэ̄лат урыл  э̄лаль акван-нё̄тхатым ла̄всанэ.   Тувыл хо̄н ма̄ныл ёхталам кӯщаит о̄с пащалахтасыт. Та̄н пуссын  ос ITищхӣпыӈ утыт ёмщакв ханищтаӈкве таӈхияныл, хо̄т-а̄ти  

	э̄рнэ нё̄тмил ва̄рēгыт тах. 

	Ты форум "Умный регион - Удобный регион"  намтувес. Ань мир пусмалтан, ма̄хум ханищтан, та̄н культураныл  ос ща̄нь ла̄тӈаныл э̄лаль тотнэ щирыл пуссын ищхӣпыӈ утыт 

	хосыт ӯргалаӈкв ос  

	но̄х-во̄рмалтаӈкв ёмщакв вос вēрмынувыт.  Тамле тэ̄лат э̄лаль тотнэ ма̄гыс  сыре-сыр ма̄т рӯпитан специалистыт проектыт щё̄питасыт, ань та̄наныл суссылтасаныл.  Тувыл "ПРОФ-IT" касыл ва̄рыглавес. Ты та̄лт 170 са̄всыр рӯпатат кēтыглавēсыт, тыгыл 36 рӯпатат 

	э̄лаль вуянтаӈкве ла̄ввēсыт. Ань тот но̄х-патум хо̄тпат наманыл ла̄ввēсыт ос мӯйлупсал майвēсыт. 

	Аквта порат Ханты-Мансийскат ЮНЕСКО па̄лыл ща̄нь ла̄тӈанув э̄лаль тотнэ нак мирхал конференция ва̄рыглавес. Тав "Всемирная встреча экспертов по проблемам сохранения языков и их развития в киберпространстве" намаим о̄лыс.

	Ань мирхал ма̄хум ты акван-хо̄нтхатнэ  ва̄рмалигт та̄н рӯпа
	таныл ам мо̄тыт га
	зетат я̄нас потыр хансэ̄гум тах. 

	 

	 

	Тамара 

	Мерова
