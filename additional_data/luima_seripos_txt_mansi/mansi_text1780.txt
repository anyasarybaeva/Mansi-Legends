
Ханты-Мансийск ӯс ляпат ма̄нь па̄выл ӯнлы, Кышик па̄влыг ла̄ваве. Тот са̄выӈпа̄лэ А̄с ма̄хум о̄лэ̄гыт. Та па̄выл мус туп тэ̄лы лё̄х хосыт ос тув порат я̄ хосыт ялантаӈкв ро̄ви. Ка̄сыӈ та̄л тэ̄лы лё̄х иӈ ёмасыг о̄лнэ̄тэ порат, ма̄ньполь э̄тпост Ӯринэ̄ква хо̄тал тот янытлаве.

	Ань ты та̄л о̄с ювле хультум э̄тпос 28 хо̄-талэ̄т ты ялпыӈ хо̄тал па̄вланылт ва̄рыглавес. Ма̄хум янытлан ма̄гыс округ Дума па̄лыл Надежда Алексеева, Ханты-Мансийский район кӯщай хум Пётр Захаров ос округ миркол-ныл Александр Комиссаров тув ялсыт. 

	А̄лпыл та̄н тот сап-ра̄ни ва̄рыгламыт, ка̄ркамыг о̄лнэ ма̄хум пуссын акван-атыгласаныл. Мир та̄рвитыӈ ва̄рмаляныл урыл потыртамыт. Та̄н па̄вылканын ёхтуманылт ма̄хум мӯйлуӈкв ущта о̄вылтахтасыт. О̄влэ̄т район кӯщай о̄йка Пётр Захаров па̄влыӈ ма̄хум янытласанэ, тав мир нупыл са̄в ёмас ла̄тыӈ ла̄
	выс ос ты урыл потыртас. Ты па̄выл ӯс ляпат 

	кос о̄лы, ос тув ялнэ лё̄ӈхе сака та̄рвитыӈыг о̄лы. Ма̄лтыпыг ēмты, лё̄ӈхе та̄ра хот-саки. Таима̄гыс ты ма̄нь па̄вылт Ӯринэ̄ква хо̄-тал мощ са̄ртыннув ва̄раве. Кышикт ань 

	акв со̄тыратем хо̄тпа ат о̄лы. Кӯщай о̄йка ла̄выс, 

	та па̄вылт о̄лнэ ма̄хум пуссын ка̄ркамыт, э̄лмхо̄лас  нупыл ёмас 

	сымыӈ хо̄тпат, рӯпи-таӈкв ёмащакв ха̄сэ̄
	гыт. 

	Тав потыртаме юи-па̄лт сценан Вера Лозямова во̄ввес. Тав ханты ла̄тӈыл пēс э̄рыг э̄ргыс, ос тав юи-па̄лт ма̄хум э̄ргуӈкв ос йӣквуӈкв 

	та тӯлтхатасыт. Артист-ма̄хум янгыщ пуссын Ханты-Мансийск ӯсныл ёхталасыт. Та̄н юи-па̄ланылт ущ па̄влыӈ ня̄врамыт э̄ргысыт ос йӣквсыт.

	Та ляпат тит ё̄рнко
	лы̄г тӯщталавесы̄г, 

	акватэ̄т са̄всыр пӯмыщ выставкат о̄лсыт, мо̄
	танэ̄т пасаныт ва̄рыг-лавēсыт. Тот мӯй ма̄-хум тэ̄пъяласыт, та̄н исум ща̄ил ос хӯл исмитыл пинтлавēсыт. Та хо̄тал мощ ащир-магнувēг о̄лыс, хотьют по̄львес, тав ё̄рнкол тӣврын исылтахтуӈкв щалтапа̄лыс.

	Ма̄хум э̄ргиманыл ос йӣквманыл халт па̄-вылт о̄лнэ ка̄ркамыг рӯпитан хо̄тпат яныт-лавēсыт. Та̄н Ханты-Мансийский район па̄лыл ос мо̄т кӯщаиӈ ма̄ныл са̄всыр янытлан нэ̄пакыл майвēсыт. 

	 

	Валентина 

	Хозумова

	 
