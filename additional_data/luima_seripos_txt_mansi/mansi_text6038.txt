
Ам а̄тям о̄патэ наме Александр Иванович Кузнецов о̄лыс. Тав 1941 та̄лт Ягрим па̄вылныл хо̄нтлаӈкве тотвес. Война э̄лы-па̄лт во̄р ӯргалан хо̄тпаг рӯпитас. 
Белорусский фронтыт артиллеристыг хо̄нтлас. Хо̄нтлам ма̄т хӯрум щёс саквата̄лвес, хӯрум щёс пӯльницат пусмалтавес. Юи-о̄выл щёс пӯльницат са̄в э̄тпос хуяс. Ты юи-па̄лт а̄гмыӈ-мосыӈ хо̄т­паг ēмтыс.
Хо̄нтламе ма̄гыс ос са̄в та̄л ка̄ркамыг рӯпи­таме ма̄гыс «Орден Славы III степени», «За отвагу» ма̄глын тагатан по̄сыл майлувес. 
Война юи-па̄лт Куль­пас па̄вылт рыбучасткат хӯл алыщлас. Пенсиян хунь патхатас, ня̄врам ӯргалан колт э̄ти рӯпи­тас. Яныг о̄пам Кульпас па̄вылт ёл-щё̄­пи­тавес.
Ты потыр 3 классыт ханищтахтын пыгрищ Юрий ГАВРИЛЬЧЕНКО хансыс
