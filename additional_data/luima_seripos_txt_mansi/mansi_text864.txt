
Мо̄лты та̄л губернатор Наталья Комарова «Год информационной поддержки добрых дел» намаястэ. Ань ма̄хум ва̄рум ёмас тэ̄ланыл журналистытн та̄ра-паттувēсыт. Тувыл о̄лыглатта̄л ос номтыӈыг ва̄рим тэ̄лат урыл ёмщаквег хаснэ журналистыт мӯйлупсал майвēсыт. Ты 2014 та̄л губернаторув  «Год доброй воли в Югре» намтуӈкве ла̄выстэ.

	Ты тэ̄ла хумле щирыл э̄лаль ва̄раве, хоты хо̄тпат ты ва̄рмалитыт рӯпитэ̄гыт, пуссын ты о̄вылтыт журналистыт э̄лы-па̄лт Ирина Максимова потыртас, тав общественный палатат рӯпиты, ня̄врамыт ос ма̄ньлат ма̄хум акван-нё̄тхатнэ ассоциацият кӯщаиг 
www.smartox-biotech.com/payday-loans-without-a-checking-account

	о̄лы.  

	Ирина Ивановна ла̄выс: "Ань "Добрая воля" ва̄рмальт  ма̄хум та̄нки тэ̄ланыл ка̄сащан щирыл вос ва̄рияныл. Тот хо̄тпа нэ̄мхотьютн ё̄рва̄гыл матыр ва̄руӈкве ул вос кащилтаве. Ка̄сыӈ хо̄тпа такви вос пēрии, хо̄т, манхурип тэ̄лат тав ма̄хумн нё̄туӈкве паты. Тувыл са̄всыр нё̄тмил ва̄рнэ тэ̄лат ма̄н мӯсхалыг ханищтасанӯв ос «Зажги свою звезду» нампа проект щё̄питасӯв. Тот ат направление хосыт рӯпитаӈкве ро̄ви.

	О̄выл ва̄рмаль "Равный - равному" намаим о̄лы. Тот ма̄ньлат ма̄хум яныгпа̄ла хо̄т-пат ёт акван-нё̄тхатым рӯпитаӈкве вēр-мēгыт.  Китыт тэ̄ла "Волонтёрский всеобуч", тот ма̄хум матхурип йильпи тэ̄лан ханищтавет. Хӯрмит ханищтап «Info-добро" намтыслӯв. Ма̄н ты сэ̄ръёр тэ̄лат урыл ма̄хумн ма̄к щирыл вос потыртасӯв. 

	Нилыт ва̄рмалюв «Я-доброволец» нам-тыслӯв. Тот ка̄сыӈ хо̄тпа такви ханьщув-лам наканэ̄тыл мо̄т хо̄тпат вос ханищтанув. Ос атыт направление "Меценатство" намаим о̄лы. Тот коммерческий колыт са̄всыр тэ̄лат ва̄рнэ ма̄гыс олн вос та̄стэ̄гыт, та̄н нё̄тмилыл минэ ма̄хманыл ёт аквъёт э̄лаль вос рӯпитэ̄гыт. 

	 Ань пуссын ты ат тэ̄лат акван-ёхтэ̄гыт. Ос ма̄н аквъёт юрщхатым матыр ва̄руӈкве ке патэ̄в, то̄нт рущит ла̄внэ̄ныл хольт - совув пēламлы ос ка̄сыӈ ва̄рум тэ̄ланув э̄лаль миргантаӈкв патэ̄гыт.

	Тамле рӯпатат округ янытыл ла̄щал ва̄руӈ-кве патвēсыт. Ты тэ̄ла-тыл матыр пӯмщалаӈ-кве таӈхегы̄н ке, на̄н общественных ос внутренних связей департамент ос образование, ма̄ньлат ма̄хум ёт рӯпитан департамент ищхӣпыӈ ло̄псыт ля̄ххалыт тах кинсэ̄н. 

	 

	Тамара Мерова

	 
