

	Москва ӯст яныг суссылтап щё̄питаве 

	Ка̄сыӈ та̄л яныгполь э̄тпос 22-26 хо̄талытт Москва ӯст «Сокровища Севера» нампа суссылтап ва̄рыглаве. Ань ос акв та порат Россия янытыл о̄лнэ соссаӈ ма̄хум Ассоциация 25 та̄лэ то̄влын кастыл «Четверть века – результаты, итоги перспективы» нампа конференция рӯпитаӈкве тах паты. Ты пора сыс манхурип рӯпата ва̄рвес ос маныр та̄рвитыӈ ва̄рмалит соссаӈ ма̄хум иӈ о̄ньщēгыт, та урыл потыртаӈкве патэ̄гыт. 

	Литература та̄л янытлан кастыл тот «Душа Севера»  нампа тэ̄ла ва̄раве. Нэ̄пак хаснэ соссаӈ ма̄хум та̄нки стиханыл ос потраныл ловиньтаӈкве тот акван-атхатыглэ̄гыт. 

	Ма̄н округувныл общинат рӯпитан ма̄хум тув ялуӈкве ань щё̄питахтэ̄гыт. Суссылтапыт хӯл, нё̄выль, ла̄хыс, пилыт ос мо̄т тэ̄нут тыналаӈкве патэ̄гыт. 

	 

	Округ правительство кēтум ля̄ххалэ ма̄ньщи ла̄тӈыл 

	Людмила Теткина хансыстэ

	 
