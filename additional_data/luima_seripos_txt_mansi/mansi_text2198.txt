

	Ань акв ханты хум Сергей Кечимов урыл акваг та хансаве. Тав Сургутский районт о̄лнэ Имлор нампа ялпыӈ тӯр ӯргалан хо̄тпаг о̄лы. Тув йис та̄гыл ханты ма̄хум та̄нки На̄й-О̄тыраныл нупыл по̄йкщаӈкве ялантэ̄гыт. Та̄н та ма̄наныл сака ялпыӈыг о̄ньщияныл. Ань  ты ялпыӈ тӯр Сергей Кечимов тав ӯргалым о̄ньщитэ. Тав 57 та̄лэ то̄влыс, щēмьятэ ёт та тӯр ляпат во̄рыӈ ма̄т о̄лы.

	Ань та̄н ляпанылт ма̄-во̄й но̄х-винэ 

	ма̄хум Сарымо
	Русскинской месторожденият рӯпитэ̄гыт. Та̄н «Сургутнефтегаз» ма̄-во̄й но̄х-винэ 

	компания нупыл хансым о̄лэ̄гыт, кӯщаиг Владимир Богданов 

	тот о̄лы.  А̄ти сака хосат 

	Имлор тӯр ляпат ма̄-во̄й но̄х-винэ йильпи 

	ма̄ хо̄нтвес. Ос Сергей Кечимовн та̄н тув ат та̄ртавет, таи ма̄гыс ты компаният рӯпитан хо̄тпат тав ётэ ань воритотуӈкве патсыт. 

	Мо̄лалнув Сергей 

	Кечимов палт  ма̄-во̄й 

	но̄х-винэ хо̄тпат пēрхатуӈкве патсыт. Тӯлмахыл тав нупылэ лю̄ль потыр ва̄рсыт, э̄рттам о̄йка хотьюта-ныл порслуӈкве ла̄
	выстэ. Ты э̄лы-па̄лт 

	Сергей Кечимов акв са̄лытэ хотты а̄мпын щама пурвес. Ма̄-во̄й но̄х-винэ ма̄т а̄мпыт о̄ньщуӈкве ат ро̄ви 

	кос, ос хотьютаныл 

	а̄мп тув тотыс.  

	О̄йка «Сургутнефтегаз»  ва̄ӈын кӯщаитн 

	ты урыл  свонитам, потыртам. Та̄н ювле-ла̄всыт, а̄мп ляпан ке ёхты, вос алытэ. Тав та щирыл ва̄рыс. Ос тувыл кит нефтяник-хо̄тпаг 

	Кечимов нупыл сут 

	ва̄рнэ ма̄гыс нэ̄пак хассы̄г. 

	Сергей Кечимов рущ ла̄тыӈ ёмащакв 

	ат торгамтытэ, ос 

	по̄лщ тотнэ нэ̄пакт ка̄тпос пинум. Тот хансым о̄лыс, аквтуп тав 

	писаль ёт-о̄ньщум  ос акв хо̄тпа пистуӈкве ла̄вме. Ты нэ̄пакēт 

	хасхатам паттыиг ань 

	о̄йка кит та̄лн 

	турманколн ӯнттуӈкв 

	вēрмаве.  

	Ты ва̄рмалит та̄ра-паттын ма̄гыс  Валентина Шадрина, Сургут ӯст о̄лнэ «Югра лылыēп» нампа ассоциацият рӯпитан нэ̄, э̄лаль нё̄тмил кинсуӈкв патыс. О̄йка тэ̄ланэ ӯргалан ма̄гыс соссаӈ ма̄хум о̄лупсаныл вуянтан кӯщаитн ла̄тыӈ кēтыс. 

	Тувыл Сергей Кечимовн пуссын вос ёмщаквег торгамты ос ювле потыртаӈкв вос вēрми, ханты ла̄тӈыл рущ ла̄тӈын потрыт Аграфена Сопочинан толмащлавет.  Ты коныпал о̄йка 

	ка̄тпосыл пиннэ нэ̄па-канэ о̄с ханты ла̄тӈын толмащлавет. Та щирыл Сергей Кечимов такви ва̄рмалянэ ма̄кыг 

	потыртыянэ ос тавēн 

	саралан мо̄т лю̄ль ва̄рмалит акван ат тэ̄лыгтыянэ.  

	О̄йка ань туи сыс  

	кит-хӯрум щёс сутытан колн во̄выглавес. Ос полщ нэ̄пак хансум хо̄тпаг тэ̄нки сут колн щар ат ёхталэ̄г. Тувыл сут ка̄сыӈ порат мо̄т-мо̄т э̄тпосн ос 

	э̄лы хо̄талн э̄лаль та 

	тотаве. «Сургутнефтегаз» компания кӯщаит тув о̄с ат ёхталэ̄гыт, ла̄вēгыт – тыи хӯрум хо̄тпат та̄н компания па̄лыл нэ̄матыр лю̄ль 

	потыр ат хансыгласыт. 

	Сергей Кечимов та̄рвитыӈ ва̄рмалянэ ма̄гыс ань са̄в ма̄хум сыманыл ща̄ргēгыт. Та̄н ва̄ганыл, тав таи ма̄гыс полщил ва̄рвес, о̄йка такви пēс йис ма̄тэ ӯргалытэ, ма̄-витэ пӯлиг-о̄хтыртаӈкве ос витыг тотуӈкве 

	ат та̄ртыянэ. Тавēн 

	«Гринпис» яныг организация матыр-а̄ти нё̄тмил акваг ва̄ри. 

	Ань мо̄тыт сутытан ва̄рмаль сӯкыр э̄тпос 

	нилахуйплов хо̄талн хасвес. Маныр тэ̄лат э̄лаль ēмтэ̄гыт, ма̄н иӈ ля̄ххал хансуӈкве 

	тах патэ̄в. 

	 

	Тамара Мерова 
