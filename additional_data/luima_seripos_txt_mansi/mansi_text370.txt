
 
Округувт этнотуризм щирыл рӯпитан ма̄хум грант-олн ма̄гсыл та̄нки нэ̄паканыл кēтуӈкве вēрмияныл. Ань са̄в предприятият, община мӯй хо̄тпат Нё̄рн ялуӈкве, хӯл алыщлаӈкве, во̄раяӈкве ос во̄рт о̄лнэ соссаӈ ма̄хум палт мӯйлуӈкве во̄вияныл. 
Ты хосыт са̄в ма̄хум рӯпитаӈкве, олн сэ̄луӈкве ань ка̄сащēгыт. Ос та̄нки проектаныл Ханты-Мансийск ӯсн касылн кēтыглыяныл. Тувыл то̄ват но̄х-патуӈкве ат вēрмēгыт, нэ̄паканыл мӯсхалыг ос э̄рнэ щирыл ва̄руӈкве ат ха̄сэ̄гыт. Природный ресурс департамент сборник-нэ̄пакыт та̄ратас. Тот са̄в э̄рнэ тэ̄ла урыл ловиньтаӈкве ро̄ви. Са̄всыр резюме-нэ̄пак,  бизнес-планыт, финансовый план ос са̄в мо̄т нэ̄пакыт хумус ёмащакв ва̄руӈкве э̄ри – тот пуссын хансым о̄лэ̄гыт. Ка̄сыӈ хо̄тпа ты нэ̄пак хосыт ханищтахтуӈкве вēрми. 
