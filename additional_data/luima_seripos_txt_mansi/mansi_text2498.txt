

	Ма̄ янытыл мирн 

	ва̄нэ ма̄ньщи хумиюв Руслан Проводников 

	Раиса Алексеевна оматэ самын патум ма̄н 

	ялыс. Та урыл Руслан 

	тох ла̄выс: «Са-ранпа̄выл урыл номылматыгла̄лнэм 

	порат, ам номтумт 

	та̄ра омам номылматылум». Саранпа̄вылн 

	Наташа э̄кватэ ёт ялыс. 

	Ма̄ньщи хумиюв 

	о̄выл хо̄талт боксын 

	ялнэ ня̄врамыт халт касылн ялыс. 

	Касыланыл округ намхо̄талэ янытлан кастыл о̄лыс. Пассаӈ ка̄тыл алхатнэ ва̄рмаль сунсуӈкв са̄в мир ёхталас. Ня̄врамыт каснэ 

	порат та̄нтина̄ныл та̄ксар, ё̄р, нэ̄матарыл 

	ат пилнэ хо̄тпаг суссылтасаныл. Наталья 

	Проводникова касыл суснэ порат ла̄выс: «Ты пилыщма касылн ханищтахтын ма̄н Саранпа̄вылт а̄гирищит о̄с ялантэ̄гыт, ма̄н 

	Ха̄льӯс па̄влувт ты касылн а̄гирищит ат ёхталэ̄гыт». Аквта э̄типа̄лаг Руслан ёт 

	потыртан ма̄гсыл ма̄ньлат ма̄хум «Спорт 

	Тайм» нампа колт атхатыгласыт. Ты кол 

	хо̄т э̄тпос рӯпиты. 

	Мо̄т хо̄талт Руслан э̄кватэ̄нтыл Нё̄р нупыл ялсы̄г, Парнук нампа базат э̄т хӯлсы̄г. Ханищтахтын ня̄врамыт ёт акван-хо̄нтхатыгламаныл порат Руслан титыглавес: « Саранпа̄выл наӈын мӯстыс?» Тав ювле ла̄выс: «Нё̄ранын, нё̄тнэ во̄ранын ос сыстам лылыēпын а̄нумн сака мӯстысыт!».

	Руслан тот о̄лум нила хо̄таланэ сыс са̄в 

	ва̄руӈкв а̄лымас. Са-ранпа̄выл каснэ ня̄вра
	мыт са̄всыр мӯйлупсал тотыгласанэ, ка̄сыӈ ня̄врам мӯйлуптастэ, ёмас ла̄тӈыл ла̄выстэ. 

	 

	Любовь Стаканова  тēтум потре 

	ма̄ньщи ла̄тӈыл 

	Александр 

	Вьюткин 

	хансыстэ
