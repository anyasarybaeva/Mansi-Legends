

	Лӯпта э̄тпос хо̄тхойплов щислат Клара Константиновна ос Василий Игнатьевич Пуховец 50 та̄лэ̄н то̄влыс, хумус тэ̄н акван-о̄луӈкве минасы̄г. Э̄кваг-о̄йкаг Ягрим па̄вылт о̄лэ̄г. Тэ̄н ань рӯтанэ̄н, юртанэ̄н янытлавēг.


		Оксана Сидак (Пуховец) яныг а̄гитэ̄н а̄нумн таи потыртас: «Аквщёс Клара оматэ а̄лпыл но̄х-са̄йкалас ос такви капрон щулкинаге пулиг-маныгтым хо̄нтсаге. Ос щулкинаге тармыл катияныл рēпыгтам. Ма̄ньлат а̄ги сыме хоса ща̄ргыс ос анēкватэ̄н то̄нт ла̄ввес:  «Наӈ ул каен, мо̄т йильпи щулкин ёвтэ̄гын тах. Ос кит-хӯрум хо̄тал сыс хум ва̄рēгын. Тамле пēс ла̄тыӈ о̄лы». 

		1965 та̄лт туи Клара 

		Саратина Салехард 

		ӯст зооветеринарный 

		техникум а̄стлас ос 

		Кондинский район 

		Леуши па̄вылн рӯпи
		таӈкве кēтвес. Лё̄ӈхыт тув миннэ̄тэ сыс сака по̄льтахтас ос па̄вылн ёхтумēт та̄ра пӯльни-цан пинвес. Тав тот ты Василь ма̄ньлат пыг ёт ва̄йхатас. Пыг пӯльни-цат о̄с пусмалтахтас. 

		Василь карс, нё̄тнэ ос 

		ощхуль ва̄рнэ э̄лум-хо̄ласыг о̄лы. Тав Украина ма̄ныл са̄в олн сэ̄лнэ ма̄гыс лӯима̄н ёхтыс.

		Мощēртын Клара 

		пӯльницаныл юв та̄рт-вес. Василь таве мо̄т маснутыл масхатым ка̄саластэ. А̄ги нё̄тнэ ня̄рппум оспа пальтувыл, я̄ӈк хотаӈ кēнтыл 

		ос сэ̄мыл вольгын со̄-пакыл масхатым о̄лыс. Тувыл Надежда увщи-тэ̄н хорамыӈ щулки
		ныл сагвес. То̄нт тыщирыл а̄ги ка̄салым,  

		Василь такви па̄рт чемоданэт хуритэ ка̄тл 

		тув по̄слыстэ. 

		Ётылнув тэ̄н почта-колт акван-хо̄нтхатсы̄г. Та э̄типа̄лаг Конда я̄ ва̄тат аквъёт ё̄мантым 

		Василь тавēн ла̄выс: 

		«Наӈ ам ётум акваг 

		патэ̄гын!» Тох ма̄ньлат хо̄тпаг акван та о̄л-мыгтасы̄г. Тэ̄нки о̄лтул торыӈыщ ат о̄щсы̄г, туп чемодан са̄вит порма-сыт ёт о̄щсы̄г. Тӯя минас ос о̄выл на̄иӈхап ёхты-нэ̄т порат тэ̄н лӯпта 

		э̄тпос 16 хо̄талт Леуши 

		па̄вылт акван-хасхат-сы̄г. Пӯри тэ̄сыт, са̄в ка̄с, ощхуль ва̄рсыт, аквъёт рӯпитан ма̄х-манэ̄н 15 солко̄вил мӯйлуптавēсы̄г».

		Нэ̄г-хумыг 1966 та̄лт Оксана а̄гитэ̄н самын патыс. Па̄выл кант хосыт  а̄ще мечикыл ёнгынэ̄т сыс Оксана 

		роттыг нирщахыл ёлы-па̄лт хуяс. Тувыл нэ̄г-хумыг Украина ма̄н Херсонский областьн 

		минуӈкве номылмат-сы̄г. Тот 1970 та̄лт 

		Василь армиян вуй
		вес, кит та̄л лусы
		тас, юв ёхтыс. Ос 1973 та̄лт Каховка па̄вылт нэ̄г-хумыг китыт 

		а̄гитэ̄н самын патыс. 

		Таве Светланаг нам-тыстэ̄н. 

		Та ма̄т щēмья  хоса о̄с ат о̄лыс, та̄н Ягрим па̄вылн ва̄нтлуӈкве номылматсыт ос тувыл э̄лаль ань тыг мус тот о̄лэ̄гыт. Клара Константиновна пенсиян патхатаме мус «Игримский» совхозт рӯпитас, ос Василий Игнатьевич котельныит слесариг рӯпитас. 1993 та̄лт щēмьятэ̄н йильпи ко-лыл майвēс. Та яныг 

		ща̄гт, то̄нт та̄н а̄ви пӯсас по̄хат нюлы йӣв янмалтаӈкве ӯнтты-сыт. Тамле ва̄рмаль та̄нанылн сака мӯстыс. Ос тувыл э̄кваг-ойкаг апганэ̄н самын патманыл порат о̄с сыресыр йӣвыт ӯнттуӈкве патсы̄г. Леночка ос Богдан апгагēн ма̄гыс ха̄льйӣвыг ӯнттысыт, Яночка ма̄гыс ля̄мйӣв, Златочка  ма̄гыс пащар йӣв. Ос Стёпочка правнукен самын патме порат иснас ёлы-па̄лт сирень нирыт ӯнттысыт. 

		Тох та Пуховец яныг колта̄гыл юртыӈыщ о̄лэ̄гыт, та̄нки халанылт акван-нё̄тхатэ̄гыт. Ма̄н Клара Константиновна ос Василий Игнатьевич ёмас ялпыӈ хо̄та
		лыл янытлыягӯв. Са̄в щюнь, са̄в со̄т акваг вос о̄ньщēг, пуста̄гыл, То̄румн, На̄й-О̄тыранэ̄н ӯргалым са̄в та̄л э̄лаль вос о̄лэ̄г. 

		 

		Тамара 

		Саквъяныл

		 

 
