

	Ханты-Мансийск ӯст ва̄т нупыл нёлолов хо̄талэ̄ныл налыман нупыл о̄выл хо̄талэ мус «Финно-угорские встречи в Югре» нампа нак ва̄рыглавес. Тув са̄в ма̄ныл ёхталам финно-угор рӯт ма̄хум акван-атхатыгласыт. Ты са̄всыр пӯмыщ ва̄рмалит творческое объединение «Культура» колт ос обско-угорский ма̄ньлат хо̄тпат организацият рӯпитан а̄гит-пыгыт та̄н щё̄пита̄лсаныл.

	О̄выл хо̄таланылт 

	та̄н ēӈта пасан ва̄тат ща̄нь ла̄тыӈ ӯргалан, культураныл о̄лнэ 

	тэ̄лат ос та̄наныл э̄лаль тотнэ накыт урыл потыртасыт. Мӯй ма̄хум э̄лы-па̄лт Рику 

	Савонен, финно-угорский проектыт щё̄питан кӯщай хум, ла̄тыӈ 

	ла̄выс. Тав юи-па̄лэт Александр Новьюхов, губернатор ва̄ӈын хум палт советникыг о̄лнэ хум, ханты ос ма̄ньщи о̄лупсав 

	урыл потыртас. Ма̄н соссаӈ ма̄хум о̄лупсав манхурип окружной программат щирыл ӯргалаве, 

	хус та̄л сыс ма̄ньлат 

	а̄гит-пыгыт хумле ёмщаквēг э̄лаль о̄луӈкве патсыт, хо̄т ханищтахтэ̄гыт, хоты колытт рӯпитэ̄гыт – таит пуссын хӯлтсанэ.  Тав ла̄выс: «Ма̄ньщи ос ханты ма̄ньлат 

	а̄гит-пыгыт лēккарыг манос ханищтан хо̄тпаг ханищтахтуӈкв а̄стламаныл юи-па̄лт хотты ма̄нь па̄вылн ат та̄лн рӯпитаӈкве миннувыт ке, сака ёмас о̄лнӯв. Та̄н тот та̄ра 

	са̄в олныл ойтавет, о̄лнэ колыл мивет ос та̄нки рӯпатаныл са̄в ва̄нэ̄г, ёмщакв ва̄
	руӈкве ханьщувлэ̄гыт. Яныг ӯст рӯпата 

	хо̄нтэ̄гыт кос ос мощща олныл ойтавет, тувыл кол кинсым акваг о̄лэ̄гыт». 

	Людмила Алфёрова, губернатор ва̄ныӈ хум палт советникыг о̄лнэ нэ̄, о̄с 

	сыресыр проектыт 

	урыл потыртас. 

	Ётыл акван-атхатам ма̄хум ты кӯщаит 

	мо̄т ва̄рмалит урыл 

	китыгласаныл. Та̄н финно-угор ма̄хум перепись-нэ̄пакн хансым тэ̄лат урыл, ищхӣпыӈ утыт хосыт ма̄ньщи ос 

	ханты ла̄тӈыг ханищтан накыт урыл 

	та̄ра-паттысыт. 

	Ань ищхӣпыӈ ут 

	хосыт «ВКонтакте» 

	нампа рущ сайтыт 

	«Я люблю хантыйский язык» группат 

	ос «Фейсбук» нампа 

	хо̄н сайтыт «in mansi way /мансийским способом/ ма̄ньщи щирыл» нампа группат ла̄тӈагув ханищтаӈкве вēрмēгыт. Ма̄ньщи 

	группав венгр рӯт ма̄хманув ва̄рылтасыт, таве мо̄т хо̄н ма̄ныл хо̄тпат ёт 384 э̄лумхо̄-ласн ань пӯмщалаве. Ищхӣпыӈ утыт палт 

	мощ кисхатуӈкве ке, ро̄ви о̄с матыр 

	пӯмащ кинат, хурит 

	хо̄нтуӈкве. Тот ма̄нки соссаӈ ма̄ньлат а̄гия
	нув-пыганув са̄всыр 

	группат о̄с ва̄рēгыт. 

	Наталья Ткачук, А̄с-угорский ма̄хум институт рӯпитан нэ̄, соссаӈ хо̄тпат ма̄гыс анкета-нэ̄пакыт тотыглас. Тот та̄нки ща̄нь ла̄тӈаныл ва̄нэ 

	о̄вылтыт китыглавет.  

	Соссаӈ хо̄тпатн 

	хансым манса̄вит литература нэ̄пакыт юн о̄ньщēгыт, та̄наныл ловиньтыяныл ман а̄ти, рущ ла̄тӈыл хансым манхурип потрыт, та̄нки ща̄нь ла̄тӈын 

	толмащлым мо̄йтыт 

	та̄н ловиньтаӈкв ка̄сащēгыт – ювле 

	ла̄внэ ла̄тыӈ вос хансэ̄гыт. 

	Нила хо̄тал сыс мо̄т са̄в пӯмыщ тэ̄лат ва̄рыглавēсыт ос ты о̄вылтыт ётылнув ля̄ххалыт тах хансэ̄в. 

	 

	Тамара хатанева
