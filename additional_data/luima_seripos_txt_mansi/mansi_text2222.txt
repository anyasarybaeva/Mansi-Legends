

	Сӯкыр э̄тпос 14 хо̄талэ̄т Москва ӯст са̄всыр мирыт тармыл патнэ Федеральный агентстват рӯпитан ма̄хум ос Россия янытыл Лӯи ма̄т, Сибирьт ос Дальний Востокт о̄лнэ соссаӈ мирыт Ассоциациянылт рӯпитан ма̄хум акван-хо̄нтхатыгласыт.

	Соссаӈ ма̄хум ма̄гыс са̄всыр э̄рнэ программат ва̄рнэ ма̄т кӯщаиг о̄лнэ нэ̄ Алевтина Николаевна Маковоз, олн нё̄тмил ва̄рнэ хум Александр Николаевич Коныгин, Ассоциация кӯщай 

	Григорий Петрович 

	Ледков ос мо̄т са̄в хо̄тпа Россият о̄лнэ соссаӈ мирыт урыл потыртасыт, хумус та̄нанылн нё̄туӈкве. Ма̄к та урыл потыртасыт, ань соссаӈ мирыт ла̄тӈаныл ос культураныл вос о̄лы, э̄рнэ тэ̄ланыл ва̄рнэ ма̄гыс кӯщаитн мӯсхал щирыл вос нё̄тавет. 

	Григорий Петрович Ледков ла̄выс: «Соссаӈ мирыт ма̄гыс са̄кко
	ныт э̄рнэ щирыл вос 

	хансавет. Ма̄хум та̄нти 

	о̄лнэ ма̄нанылт тэ̄нут ка̄тын-паттуӈкве вос вēрмынувыт, та̄нанылн ӯйхул алыщлаӈкве ман во̄раяӈкве вос ро̄внув. Пенсия олныл ёмащакв вос ойтавет. Ам ань сустēмт, тыт са̄в кӯщай о̄лы, таяныт ёмас 

	ва̄рēн, соссаӈ ма̄хма-нувн нё̄тэ̄н. Пуссын 

	аквъёт рӯпитаӈкв 

	патэ̄в те, та̄рвитыӈ тэ̄ланув э̄лаль мощ нёвумтэ̄гыт».

	Тув атхатыглам ма̄хум тав ётэ пуссын ка̄сащасыт, ла̄всыт, ань ты тэ̄лат ва̄рнэ ма̄гыс 

	матахмат хо̄тпа ханищтаӈкве э̄ри. Тувыл экспертный совет ва̄руӈкв акван-потыртахтасыт.

	 

	Соссаӈ мирыт 

	Ассоциацияныл кēтым ля̄ххал 

	ма̄ньщи ла̄тӈыг 

	С. Матвееван 

	толмащлавес
