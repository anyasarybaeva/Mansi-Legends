
Ты э̄тпост «Сокровища Севера – 2013» нампа сус­сылтап Москва ӯст рӯпитас. Ма̄н округувныл ма̄хум ма̄ньщи, ханты са̄всыр пормасыт, маснутыт суссылтаӈкве ос тэ̄нут тыналаӈкве тув ялсыт.
Т у в х о̄ т о б щ и н а «Колмодай», «Росома­ха», «Обь», «Верхне-Вахская», «Лангки», «Регион-К» во̄виньта̄лвēсыт. Та̄н нё̄выль, хӯл, пил, ла̄хыс, па̄квсам ос са̄в мо̄т тэ̄нут тот ты­наласыт. Тув тотыглам тэ̄нутаныл ат хо̄тал сыс пуссын тыналаса­ныл. То̄ва общинат 150 со̄тыра солко̄ви сэ̄лсыт, мо̄таныт тыгыл са̄внув - 400 со̄тыра солко̄ви.
Ма̄щтыр хо̄тпат та̄нки ва̄рум, ю̄нтум, сагум пор­масаныл суссылтаӈкве тув о̄с тотыгласаныл. Тот турло̄псыт, паль­сакыт, са̄сныл ва̄рим са̄всыр то̄тапыт, ра̄ктыл по̄щгим а̄ны-са̄ныт сусылтавēсыт ос тыналавēсыт. Ма̄щтыр хо̄тпат суссылта­пын ёхталам ма̄хум ма̄щтырлаӈкве ханищ­тасаныл. Та̄н сакныл хо­рамыт хартсыт, а̄канит ю̄нтсыт ос мо̄т са̄всыр щирыл ма̄щтырласыт.
Суссылтап рӯпитам сыс округ ма̄хманув тот янытлавēсыт. Ты­гыл тотыглым выстав­ка «Диплом I степени» нэ̄пакыл майвес. Ты ко­ныпал ка̄сыӈ ма̄щтыр хо̄тпа о̄с янытлан нэ̄пакыл мӯлуптавес.
 
