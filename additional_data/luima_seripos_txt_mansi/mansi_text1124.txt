
Ань Украина ма̄ныл Россиян са̄в ма̄хум о̄луӈкве ва̄нтлэ̄гыт. Ты щēмьят округувн о̄с ёхталаӈкве патсыт. Манаса̄вит щēмья тыг ёхтыс ос хумус та̄н нё̄тавет, ты урыл кӯщай нэ̄т потыртасыт. Ольга Полякова миграционный службат кӯщаиг рӯпитан нэ̄, ла̄выс, ма̄н округувт 12 

	со̄тыра 500 арыгкем украинцыт «вид на жительство» нампа нэ̄пак  щирыл о̄лэ̄гыт ос рӯпитэ̄гыт. Украинат хо̄нтлан нак о̄вылтахтаме па̄сыл  Луганский ос Донецкий областигныл тыг 12 э̄лумхо̄лас ёхтыс, тыт нэ̄паканыл ва̄рсаныл ос тыг о̄лмыгтасыт. Ты коныпал 51 хо̄тпа заявление-нэ̄пак хассыт, тыт о̄луӈкве о̄с ка̄сащēгыт. 

	Ты ма̄хум «О беженцах» нампа са̄ккон щирыл нё̄тавет ос э̄рнэ нэ̄пакытыл ва̄равет. Ты юи-па̄лт та̄н ня̄враманыл тыт садик ма̄гсыл очередин хансавет, школан ханищтахтуӈкве вивет, са̄всыр пособия-олныл ойтавет. Тувыл ёхтум мирыт Россия гражданствал ань моляхнувег ва̄равет. 

	Мо̄т кӯщай нэ̄ Светлана Лотова акв са̄ккон урыл потыртас. Тав ла̄выс, Россиян ёхтум щēмьят  «Переселение соотечественников» нампа программа хосыт о̄с нё̄туӈкве вēрмавет. Ты программа ма̄гсыл округ  бюджетыт 25 миллион сол
	ко̄ви хансым о̄лы. Светлана Тимофеевна 

	ла̄выс: «Украинал ёхтум ма̄хум миграционный службат нэ̄пака
	ныл хунь ва̄рияныл, ма̄н палтув ёхтуӈкве вēрмēгыт. Ма̄н та̄на-нылн рӯпата хо̄нтуӈкве нё̄тэ̄в. Ты программа хосыт о̄лнэ кол ойтхатнэ ма̄гсыл о̄с олныл мыганӯв. Акв щēмья акв э̄тпос сыс 25 со̄тыра солко̄вил ойтыянӯв. Щēмьят ты олныл акв та̄л сыс нё̄тыянӯв. Ты юи-па̄лт о̄лнэ коланыл ма̄гсыл та̄нки ойтхатуӈкве патэ̄гыт. 

	Мария Краско, мирн нё̄тнэ департаментыт кӯщай нэ̄, ла̄выс, та̄н Украинал ёхтум щēмьят ма̄гсыл са̄всыр тэ̄нут, пормасыт  пирмайтэ̄гыт. Тамле колыт ань округувт янытыл рӯпитэ̄
	гыт, ка̄сыӈ хо̄тпа тув 

	пормас, тэ̄нут тотуӈкве вēрми. 

	 

	 

	Людмила 

	Алгадьева

	 
