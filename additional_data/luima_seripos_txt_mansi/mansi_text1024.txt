
Я̄ӈк на̄тнэ э̄тпос 23 хо̄талныл Югра янытыл «Спасти и сохранить» нампа акция рӯпитаӈкве о̄вылтахтас. Ань тыт са̄всыр ханищтапыт, касылыт, фестивалит, конференцият ва̄рвēсыт.  Ма̄хум йӣвыт ӯнттэ̄гыт, порс акван-атэ̄гыт ос са̄в мо̄т э̄рнэ тэ̄лат ва̄рēгыт.Сергей Пикунов, ма̄-вит ӯргалан службат кӯщай хум, ла̄выс, тамле рӯпатаныл хосыт та̄н ма̄хум ма̄-вит янытлаӈкве, ӯргалаӈкве ханищтыяныл. Округувт ма̄-во̄й но̄х-винэ ма̄хум рӯпитэ̄гыт, та̄н са̄в та̄л сыс ма̄-витув па̄ӈктысаныл. Тамле акция хосыт та̄н нефтяникыт ма̄-вит янытлаӈкве, сыстамтаӈкве о̄с ханищтыяныл. Та̄н ань ма̄-во̄й мори ат со̄сантэ̄гыт, во̄р нас тох ат са̄грēгыт, тот са̄всыр пēс пӯщкат ос пēс кēр-ломтыт хо̄т-а̄ти 

	ат па̄хвтэ̄гыт.

	Акция рӯпитаӈкве о̄вылтахтам порат Ханты-Мансийск ӯст акв конференция рӯпитас. Тув округ янытыл ня̄в-рамыт ханищтан хо̄т
	пат во̄виньта̄лвēсыт. Та̄н «Экология безопасности жизнедеятельности» нампа предмет урыл тот потыртасыт. Ань ӯсувт то̄ва школат ня̄врамыт ты предметын ханищтаӈкве тах патавет. Тувыл мо̄т школатыт о̄с акв тамле урок тах ва̄раве. Ханищтап департаментыт рӯпитан нэ̄ Антонина Урсу-Архипова ла̄внэ̄тэ 

	щирыл, тох та̄н ня̄в-рамыт ма̄ньта̄гыл ма̄-вит ӯргалаӈкве ханищтыяныл.  

	Акция о̄вылтан кастыл Ханты-Мансийск ӯст ялпыӈ хо̄тал о̄лыс. Ӯскант аквторыг 22 са̄всыр суссылтап рӯпитас. Ка̄сыӈ хо̄тпа тавēн пӯмащ тэ̄ла хо̄нтуӈкве тот вēрмыс. Акв ма̄т ня̄врамыт 

	ка̄тыл хурит по̄слысыт, мо̄т ма̄т ӯйхулыт сус-сылтавēсыт, хӯрмит 

	ма̄т ос тэ̄пкан ӯнттын хорамыӈ лӯптат ты-налавēсыт. «Лылыӈ со̄юм» студият рӯпитан хо̄тпат а̄кань ва̄руӈкве а̄гирищит-пыгрищит ханищтасаныл.  Ма̄нь-лат ма̄хум «Макулатура, сдавайся» нампа акция ва̄рыгласыт. Ка̄сыӈ э̄лумхо̄лас тув ат э̄рнэ ловиньтан пēс нэ̄пакыт миӈкве вēрмыс. Ты акция нилахуйплов хо̄тал рӯпитас, ты пора сыс ӯст о̄лнэ ма̄хум 9 арыгкем тонна пēс нэ̄пак тув тотсыт.  

	Ма̄хум янытлаӈкве Геннадий Бухтин, 

	губернатор ва̄ӈын хум, ёхталас. Тав ла̄выс, ма̄хум ма̄-вит ӯргалан ва̄рмаль урыл потыртаӈкве са̄всыр ма̄ныл тыг ёхталэ̄гыт, ты ма̄гсыл ты акция 

	ма̄ янытыл ань ва̄ве.  

	Ка̄сыӈ та̄л «Обь-Иртышский бассейн: молодёжь изучает и сохраняет природное и культурное наследие в регионах вели-ких рек» нампа конференция ва̄рыглаве. Ты та̄л ма̄ньлат ма̄хум я̄ӈк на̄тнэ э̄тпос 25-29 хо̄талытт акван-атхатыгласыт ос ва̄рнэ рӯпатаныл урыл тот 

	потыртасыт. 

	Лӯпта э̄тпост ля̄ххал тотнэ хо̄тпат ма̄гсыл ос «Спасти и сохранить» нампа касыл рӯпитас. Ты касыл «Югория» нампа телекомпания щё̄пита̄лыглы. Ма̄хум ма̄-вит ӯргалан ва̄р-маль урыл по̄слум кинаныл тув кēтыгласыт. Ты та̄л онтоловхуй
	пловит фестиваляныл о̄лыс. 

	Акция лӯпта э̄тпос 

	20 хо̄талэ мус рӯпи-таӈкве тах паты, ты пора сыс округувт ма̄-вит ӯргалан ма̄гсыл  400 са̄всыр рӯпата тах ва̄раве. 

	 

	Людмила Теткина
