
Я̄ӈк на̄тнэ э̄тпос 18 хо̄талэ̄т музей янытлан хо̄талыг о̄лыс. Ты кастыл ма̄н Ха̄льӯс районт о̄лнэ музей урыл потыр хансэ̄в. Кӯщаиг тот Людмила Васильевна Андрианова рӯпиты ловиньтан. 

	Тав ла̄выс: «Ты та̄л музей-колув 35 та̄лэ то̄влы. Са̄всыр музеитт рӯпитан ма̄хум, учёный-хо̄тпат конференциян таквсы  порат  тыг  во̄виньта̄лыянӯв. Ос 

	музей рӯпататэ урыл нэ̄пак тах щё̄питэ̄в. Ты пора сыс музейт 20 со̄тыра са̄всыр пормасыт, хурит, нэ̄пакыт акван-атсӯв. Ты э̄лы-па̄лт музеюв 19 но̄т порат ӯнттум колт о̄лыс. Ты яныг йильпи колн ма̄н 2003 та̄лт ва̄нтлысӯв. Колув кос яныг, тувыл са̄всыр йильпи суссылтапыт ва̄рыглаӈкве колнакыт ат о̄ньщēв. 

	Ха̄льӯст о̄лнэ ка̄тыл по̄слын хо̄тпат ёт акваг рӯпитэ̄в, та̄н по̄с-лум хурияныл мирн суссылтаӈкве о̄с таӈхēв. Колув по̄хат Добровольский кӯпса о̄йка ӯнттум колэ ёмащакв ань щё̄питаве. Ты кол музейн майвес, тот ма̄н ка̄тыл по̄слум хурит суссылтаӈкве тах патэ̄в. 

	Музейт щар яныг 

	колнакт газ хо̄нтум ма̄хум урыл выс-тавка суссылтэ̄в. Мо̄т 

	колнакыт ос соссаӈ ма̄хум пормасаныл 

	ка̄салаӈкве ро̄ви. Ма̄н 

	хунь ты суссылтап ва̄рыслӯв, Ха̄льӯст о̄лнэ ма̄ньщит,  хантыт ёт потыртасӯв, китыгласанӯв. Та̄н ла̄всыт, соссаӈ ма̄хум ялпыӈ пормасыт нупыл 

	нэ̄ хо̄тпан сунсуӈкве 

	щар ат ро̄ви. Тыи ма̄г-сыл ты пормасыт акв ма̄нь колнакн атсанӯв 

	ос яныг торыл лап-тагатасанӯв. Ма̄хум суссылтап сунсуӈкве ке ка̄сащēгыт, тув щалтсэ̄гыт. Ты ялпыӈ пормасыт Новосибирск ӯс институт этнография щирыл рӯпитан ма̄хум ма̄навн кēтыс. Ты э̄лы-па̄лт Новосибирск ӯсныл Ха̄льӯс районын ма̄ньщи мир о̄лупса ханищтаӈкве 

	са̄в учёный хо̄тпат ёхталасыт. Та̄н ты ма̄ныл са̄в ма̄ньщи ялпыӈ 

	пормасыт Новосибирск 

	ӯсн  тотсыт. 18-19 но̄т порат ю̄нтым ма̄ньщи ялпыӈ пормасыт, ань ма̄н музеювт ка̄салаӈ-кве ро̄ви. 

	Музейт Митрофан 

	Тебетев по̄слум хуриянэ о̄лэ̄гыт. Ха̄льӯс районт о̄лме порат ты 

	хуриянэ по̄слыгласанэ. Ань мо̄т музеит  тав 

	хуриянэ мирн суссыл-таӈкве во̄вияныл. Пēтр Шешкин ва̄рум рӯпа
	танэ о̄с тыт сус-сылтыянӯв. Пормасанэ Ханты-Мансийскын ос мо̄т ӯсытн о̄с акваг тотыглавет. Пēтр Шешкин ма̄ньщи ла̄тӈыл хансум потранэ о̄с тыт о̄лэ̄гыт. Ань Кульпаст о̄лнэ ма̄ньщи нэ̄т тав потранэ рущ ла̄тӈын толмащлыяныл, ты 

	юи-па̄лт ма̄н та̄наныл акв нэ̄пакыг ва̄риянӯв. 

	Кит та̄л сыс «Меншиковские чтения»  нампа конференциян Россия янытыл учёный ма̄хум тыг во̄виньта̄лыянӯв. Ха̄льӯс районт о̄лнэ ня̄врамыт ма̄гсыл научный конференция ва̄рыглэ̄в. Щар о̄влэ̄т а̄гит-пыгыт ма̄ньщи ос ханты пēс йис ва̄рма
	лит урыл хансым нэ̄пакныл  докладыт хассыт. Ань ня̄врамыт па̄вланылт о̄лнэ хо̄т-паныл мо̄йтыт, потрыт нэ̄пакн хансыя-ныл. То̄ват та̄нки пēс 

	порат о̄лум рӯтаныл 

	урыл нэ̄пак хансэ̄гыт. Тамле докладыт хӯнт-лаӈкве сака пӯмащ. 

	Ка̄сыӈ та̄л «Ночь му
	зеев» нампа ялпыӈ 

	хо̄тал ва̄рыглэ̄в. Я̄ӈк на̄тнэ э̄тпост кон ат турманлы, тыи ма̄гсыл ма̄н рēтыӈ юсвой э̄тпос ӣтипа̄лаг ма̄хум ма̄нки палтылув во̄выглыянӯв. Ты кастыл ма̄н са̄всыр йильпи выставка щё̄
	питэ̄в. Акв та̄л сыс 20 со̄тыра арыгкем э̄лумхо̄лас музейн 

	ёхталы». 

	Ха̄льӯст о̄лнэ музей тамле э̄рнэ рӯпата ты ва̄ри. Ма̄ньщи ос ханты пēс пормасыт акван-атым, суссылтапыт ва̄рыглым пēс йис ва̄рмалит  э̄лаль тотыяныл.    

	 Людмила алгадьева 

	 

	 
