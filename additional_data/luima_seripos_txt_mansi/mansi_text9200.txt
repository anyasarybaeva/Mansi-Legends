
Лӯпта э̄тпос холнэ э̄лы-па̄лт округ кӯщай Руслан Кухарук мирколт ты тэ̄ла урыл потыртан ма̄гыс сап­ра̄ни ва̄рыглас. Тав тамле ла̄тын хӯлтыс – газ урыл хансым региональный программан са̄внув олн хансункве э̄ри, 13 млрд солко̄ви.
Ты программа 2030 та̄л мус хансым о̄лы, тув мус округувт о̄лнэ колыт газ тотнэ турпал вос ва̄равет. 
Ты рӯпата кол ӯнттын ос ЖКХ щирыл рӯпитан департамент та̄н уральтыяныл. Кӯщаяныл Александр Барышев тох ла̄выс:
– 2030 та̄л мус та̄н 4 со̄тыра 375 о̄лнэ кол газыл ва̄руӈкв вēрмияныл. Та̄л о̄вылтахтам па̄сныл акв со̄тыра 664 колытт о̄лнэ щēмьят та̄н газ о̄ньщēгыт, иӈ нила со̄тыратем щēмья хультыс.
Дачаӈ па̄влыт ос молях газыл ва̄рункв патвēсыт, тот хӯрум со̄тыратем колта̄гыл газ турпал тах ва̄равет.
Валентина УЗЕЛЬ
