

	Ты э̄тпос 30 хо̄талэ̄т 

	Татьяна Ильинична Коровкина, а̄ги о̄парищ наме Ромбандеева, намхо̄талэ ēмты. Тав 

	ань 60 та̄лэ то̄влы. Ты ма̄ньщи нэ̄ кит яныг пыг о̄ньщи. О̄выл о̄йкатэ̄нтыл пыге Николай Васильевич Ромбандеев ань Когалым ӯст о̄лы. Тот ма̄-во̄й винэ ма̄т рӯпиты. Я̄нас щēмьял о̄лы, кит 

	ня̄врам о̄ньщи. 

	Татьяна Ильинична ань о̄лнэ о̄йкатэ наме Пётр Петрович Коровкин, тэ̄н са̄в та̄л аквъёт о̄лэ̄г. Пыгēн наме о̄с 

	Пётр Петрович Коровкин, тав ань Ханты-Мансийск ӯс №8 школатт ня̄врамыт ханищтым рӯпиты. Пётр акв ня̄врам о̄ньщи. 

	Ты ма̄ньщи нэ̄ школа а̄стламе юи-па̄лт Ханты-Мансийск ӯст ма̄нь лēккарыг э̄лаль ханищтахтас. Тав о̄влэ̄т Сӯкыръя пӯльницат рӯпитас. Тувыл ётылнув ос Саранпа̄выл пӯльницан патхатас, тот са̄в та̄л рӯпитас. Ань пенсият о̄лы.  Пыгыг оматэ̄н намхо̄талыл янытластэ̄н, тэ̄н тамле ла̄тыӈ кēтсы̄г:

	«Я̄тил, тыныӈ омакве, мēн наӈын намхо̄талыл сымыӈыщ янытлыл-мēн. Мēн наӈын сака э̄руптылмēн. Ос са̄в та̄л пуста̄гыл э̄лаль о̄лэ̄н. На̄й-О̄тыранын вос ӯргалавēн».

	Ма̄н, редакцият рӯпитан ма̄хум, Татьяна Ильинична ёмщакв ва̄глӯв, таве намхо̄талэ̄тыл о̄с янытлылӯв. О̄лупсатэ мӯсхал щирыл вос мины. Э̄лаль о̄лнэ хо̄таланэ посыӈыг вос о̄лэ̄гыт. Рӯтанэ ос апганэ ёт ща̄гтым э̄лаль вос о̄лы.

	 

	Пыгаге ла̄вум ла̄тыӈ ма̄ньщи ла̄тӈыг Н. МЕРОВ хансыстэ

	 
