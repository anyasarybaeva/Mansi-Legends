
Ты э̄тпост ля̄ххал тотнэ хо̄тпат ма̄хум рӯпитан ма̄нанылт та̄рвитыӈ ва̄рмалит та̄ра-паттын кӯщай Евгений Кривобоков ёт  акван-хо̄нтхатыгласыт. Тав са̄всыр тэ̄лат урыл китыглавес.

	О̄йка ювле ла̄выс, ва̄ти хо̄тал э̄тпос онтоловхуйплов щислат та̄н рӯпитан коланыл хус та̄лэ то̄влыс. Та сыс та̄н 57 со̄тыра са̄всыр тэ̄лат уральтасыт, ос ты хосыт миллион са̄виткем э̄лумхо̄ласыт 6,3 миллиард са̄вит хоттӯйтум олнаныл ювле-ойтсаныл. 

	Хус та̄л сыс ты инспекция колт рӯпи-тан хо̄тпат штраф пувнэ щирыл 132 миллион солко̄ви сэ̄лсыт. 2014 та̄лт та̄н 3 со̄тыра 802 рӯпитан ма̄ уральтасыт. Тот лов арыгкем со̄тыра сыресыр лю̄ль ва̄рмалит хо̄нт-сыт. Са̄выӈпа̄лэ-тыи колыт ӯнттын ма̄т, 

	транспорт ос связь рӯпитан ма̄тт ос ма̄-во̄й но̄х-винэ ма̄т о̄лэ̄гыт. То̄ва ма̄хмыт щар мощща олн сэ̄лэ̄гыт манос арыгнув са̄в щё̄с рӯ-питаӈкве ла̄вавет, о̄с олныл ат ойтавет. 

	Мо̄т ма̄т ма̄хум матахмат э̄тпос  рӯпата олныл ат мивет. Ань тамле лю̄ль накыт тот воссыг ул вос ēмта-ласыт, та предприятие кӯщаит акваг уральтавет. Тот рӯпитан ма̄хум олныл ойтнэ ма̄гыс кӯщаит са̄ртын атхуйплов хо̄талыл мивет. Та̄н тэ̄ланыл сака лю̄льсаӈ ке минэ̄гыт, хӯрум э̄тпосыл э̄лаль ловиньтавет. Та юи-па̄лт нэ̄матыр ат ке ва̄рēгыт, та кӯщаит рӯпатаныл округ Правительство, Дума ос прокуратура па̄лыл уральтавет ос лю̄ль ва̄рнэ̄ныл ма̄гыс яныг штраф-олныл пинавет.  

	Тувыл то̄ва рӯпитан организацият э̄лум-хо̄лас ӯргалан ос пуста̄гыл о̄лнэ наканыл щар ат сунсавет. Та хосыт матахмат хо̄тпат наска̄ссыг порсысыт. Тох хус та̄л сыс кит со̄тыра арыгкем хо̄тпа рӯпатанылт а̄тимыг ēмтсыт. Ты о̄вылн патум накыт уральтым юи-па̄лт та̄ра-патыс - 40 хо̄тпа та̄нки лю̄льсаӈ рӯпитаманыл ма̄гыс хотталь щалтмыт. 

	Та 2014 та̄л сыс 34 тамле та̄рвитыӈ ва̄рмаль о̄лыглас. Ты хо̄тпат пуссын пилыщмаӈ ма̄т рӯпи-тасыт, са̄тхуйплов хо̄тпа порсыс. Та̄н щēмьяныл олныл нё̄твēсыт. Мо̄т хо̄тпат хоса пусмалтавēсыт. Та̄н олныл нё̄туӈкве о̄с ла̄ввēсыт .

	Округ янытыл о̄лыг-лам тэ̄лат пуссын Мос-ква ӯс па̄лыл о̄с акваг уральтавет. Инспекция труда ка̄сыӈ са̄т сыс тув ла̄тыӈ кēты. Та щирыл лю̄ль ва̄рнэ кӯщаит мощ хурахлым о̄лэ̄гыт, нэ̄мхотталь мо̄т ма̄н ат оēгыт. Рӯпата кола-ныл лап ул вос пантвēсыт, та̄н ма̄хумн та̄ра олн ойтэ̄гыт.  

	 

	Тамара Саквъяныл
