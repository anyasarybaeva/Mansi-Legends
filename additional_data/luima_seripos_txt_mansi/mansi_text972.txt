
Александра Кузьмовна Питухина, такви о̄парищ наме Юткина, Кондинский район Леуши па̄вылт о̄лы. Ты та̄л яныгполь э̄тпос 20 хо̄талэ̄т  88 та̄лэ то̄влыс.Яныг хо̄нт оигпаме юи-па̄лт 1946 та̄лт ма̄глын тагатан по̄сыл майвес, рущ ла̄тӈыл «За доблестный труд в Великой Отечественной войне 1941-1945 годов» намаим о̄лы. Ты коныпал тав са̄в грамота-нэ̄пакыт ос мо̄т яныт-лан нэ̄пакыт о̄ньщи. Леуши па̄вылт ма̄ньщи э̄ква сака янытлаве. 

	Александра Кузьмовна та пора урыл ла̄выс: «Война о̄вылтахтаме 

	порат ам 15 та̄лум то̄в-лыс, то̄нт школат ханищтахтасум. Ма̄н щēмьявт ат ня̄врам яныгмасӯв. Омам рущ нэ̄, Свердловский областьт о̄лыс. Тав Леуши па̄вылн пил ва̄туӈкве кēтвес, тыт а̄тям ёт акван-минасы̄г. 

	А̄тям ма̄ньщи хум о̄лыс. Тав кӯпса-о̄йка  яныг колэ ёвтыстэ, та порат кол 475 солко̄ви тынэ о̄лыс. Ойтхатнэ ма̄гсыл акваг са̄в рӯпитас, во̄раяс, хӯл алыщлас. Таквина̄тэ щар 

	ат са̄литастэ, тох рӯ-питым, а̄гмыл ēмтыс, 1932 та̄лт а̄тимыг ēм-тыс. Омав таккēт ат ня̄врам ёт хультыс. 

	Та порат колхозыт ва̄руӈкве о̄вылтавēсыт, ма̄хум ӯйхуланыл тув пуссын мисаныл. Омам о̄с ла̄ввес, мисанэ, луванэ тув ат ке мыганэ, яныг налог-олн ойтуӈкве паты. Пуссын ӯйхула-нув колхозн та мисанэ, 

	такви о̄с тув рӯпитаӈкве минас. Воссыг хоталь щалты, ма̄нав тыттуӈкве, мастуӈкве э̄рыс.  

	1934 та̄лт ам о̄выл классын минасум, 1943 та̄л порат школа а̄стласум. Ты э̄лы-па̄лт 1942 та̄лт Паша каӈкум хо̄нтлаӈкве вуйвес. Юв воссыг ат ёхтыс, хоты ма̄т порславес ос ёл-щё̄питавес, аты ва̄глӯв. Война порат ма̄н ня̄врамыт о̄с пуссын рӯпитасӯв, туи пум ва̄рсӯв, хӯл алыщласӯв. Номилум, на̄иӈха̄п ёхты, юи-па̄лэ̄т яныг баржа хартты, ма̄н па̄влыӈ ма̄хум пуссын тув рӯпитаӈкве кēтавēв. Тэ̄нут, пормас тув та̄лттэ̄в. Ам амки талква,  таяныт хӯргыт хо̄тал палыт та а̄лумтасум. Ӣтипа̄лаг юв ёхтэ̄гум, ла̄глагум щар нас то̄ргēг. Акв хурыг  50 кила та̄рвитэ, ам амки тыил кӯпнитнувēг о̄лсум. Таяныт та̄рвит хумус но̄х-а̄лмыгласум, ат ва̄глум. То̄нт та̄рвит рӯпата ва̄рим, ма̄н туп Победа урыл номсысӯв.      

	Ам са̄т класс а̄ст-ласум, Ханты-Мансийск ӯсн бухгалтерыг ханищтахтуӈкве минасум.  А̄лпыл ха-нищтахтэ̄в ос ӣтипа̄лаг рӯпитэ̄в. Училища а̄стламум юи-па̄лт Ларьякский районын кēтвēсум. Кӯщаит палт минасум, лю̄ньщим юв во̄вхатсум, омамн нё̄туӈкве э̄рыс. Юв юрт а̄гиянум ёт минмыгтасӯв, то̄нт тай на̄иӈха̄пыт торыӈ ат яласасыт. Ханты-Мансийск ӯст на̄лми ва̄тат на̄иӈха̄п акв э̄тпос ӯрыслӯв. На̄иӈха̄пыт 

	па̄г пӯхталэ̄гыт, са̄всыр пормасыл, тэ̄нутыл та̄г-лэ̄кв та̄лттавет, э̄лаль фронт нупыл та минэ̄
	гыт. На̄лми ва̄тат ӯнлымав, карточка щирыл майлым тэ̄нутанув холасыт, ма̄н 

	грузчикыг  тот рӯпита
	сӯв. Лӯпта э̄тпос оигпаме э̄лы-па̄лт Нахрачи па̄вылн ущта ёхтысӯв.  

	Юн рыбкоопн рӯ-питаӈкве патхатсум. А̄лпыл олн ловиньтасум, ӣтипа̄лаг ос колхозт рӯпитасум. Па̄влувт о̄лнэ ла̄пка, маснут ю̄нтнэ цех, пӯльница, школа пуссын ӯльювыл па̄лтыглавēсыт. Ма̄н, па̄влыӈ ма̄хум, пуссын 

	аквъёт а̄лпыл нила щёс порат во̄рн ӯльюв сартуӈкве минэ̄в. Тэ̄лы 

	кастыл ӯльюв щё̄-питасӯв. Нёлолов щё̄с порат ювле ёхтэ̄в ос 

	колхоз рӯпата ва̄рēв».

	Яныг хо̄нт оигпаме юи-па̄лт Александра Кузьмовна хум ва̄рыс. О̄йкатэ̄ныл, Константин Константинович Питухин ёт,  нила ня̄врам янмалтасы̄г. 

	Ма̄ньщи э̄ква 1976 та̄лт пенсиян минас. Ты урыл тав ла̄ви: «Война юи-па̄лт ам леспромхозт рӯпитасум, 1973 

	та̄л ты организация мо̄т ма̄н ва̄нтлуптавес. Ам по̄хан кēтвēсум, пенсия мус пӯльницат рӯпитасум. Пенсиян патхатасум, пӯрщ, мис, лув о̄щсум. Ань тай ё̄р та̄л, ӯйхул ат о̄ньщēгум, Андрей пыгум палт о̄лэ̄гум».

	Александра Кузьмовна Победа ма̄гсыл са̄в ё̄р пиныс, са̄в рӯ-питас. Ма̄н, редакцият рӯпитан ма̄хум, ма̄нь-щи э̄ква Победа хо̄та-лыл янытлылӯв, са̄в 

	ёмас сымыӈ ла̄тӈыл кēтылӯв. 

	Людмила 

	Теткина

	 
