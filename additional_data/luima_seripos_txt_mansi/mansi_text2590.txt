

	Рēтыӈ ю̄свой э̄тпос 20 хо̄талэ̄т 12 щё̄с порат ма̄ньщи ла̄тыӈ ва̄нэ ма̄хум ма̄гыс Фронтальный диктант ēмты, Ща̄нь ла̄тыӈ янытлан хо̄тал кастыл тамле ва̄рмаль ва̄раве. Ка̄сыӈ э̄лмхо̄лас, хотьют ка̄сащи, такви ща̄нь ла̄тӈыл диктант хансуӈкве тув вос ёхталы.

	Фронтальный диктант ва̄рнэ ма̄гыс А̄с-угорский институт прикладных исследований и разработок нампа кол рӯпиты. Образование и молодёжный политика департамент, образование щирыл рӯпитан кӯщаит, «Спасение Югры» нампа общественный организация нё̄тмил ва̄рēгыт.

	А̄с-угорский институт прикладных исследований и разработок нампа кол ищхӣпыӈ утыт о̄лнэ ло̄псэ̄т (http://www.оуипиир.рф) ты диктант ва̄рнэ урыл хансым о̄лы.

	Ты телефон хосыт 8(3467) 33-54-35 манос электронный почта хосыт ouipiir@mail.ru. китыглахтуӈкв ро̄ви. 

	На̄н тамле акциян нё̄тхатуӈкв вēрмегы̄н. Ань диктант хаснэ ма̄гыс колнак щё̄питаве, таима̄гыс рēтыӈ ю̄свой э̄тпос 19 хо̄талэ мус ты ло̄псыт http://www.оуипиир.рф «Фронтальный диктант» разделт «форма» нампа нэ̄пак хансуӈкв э̄ри.

	Институт ля̄ххалэ ма̄ньщи ла̄тӈыл 

	Мария Кумаева хансыстэ
