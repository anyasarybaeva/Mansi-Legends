
2022 та̄лув ювле та хультыс. Таве о̄лымав, ма̄н ка̄саласлӯв, хумус ма̄н акван-нё̄тхатым о̄луӈкве вēрмы­нэ̄в, акв ё̄р ва̄рим рӯпитэ̄в.
Йильпи та̄лт ма̄н ляпа ма̄хманувн, рӯтанувн янытлавēв, сымын э̄рнэ хо̄тпанув ма̄навныл онтас ӯрēгыт, та̄наныл хот ул ёрувлэ̄н. Янгыщ ма̄н ань Родинав вуянтан, ма̄в ӯргалан ма̄хманув янытлэ̄в, та̄н ты ма̄к рӯпитэ̄гыт, та̄нти лылыяныл ат са̄литэ̄гыт, туп мирыт роттыг вос о̄лсыт. 
Россия Президентувн ёхтын та̄л ханищтан хо̄тпат ос та̄нанылныл ханищтахтын а̄гит-пыгыт та̄лыг намаявес. Югра ма̄вт та̄лув о̄с акв ва̄рмалил намаяслӯв – «Год взаимопомощи», халувт вос нё̄тхатэ̄в. 
Йильпи та̄лувт ма̄н тамле номт пинэ̄в – ёмас ва̄рмалит но̄х вос патэ̄гыт, нэ̄матыр лю̄ль ул вос ēмты, ка̄сыӈ щēмья туп мирыӈыщ вос о̄лы, ляпа ма̄хманын пуста̄гыл вос о̄лэ̄гыт, со̄т ос щунь вос о̄ньщēгыт. 
Округ кӯщай нэ̄ Наталья Комарова  
