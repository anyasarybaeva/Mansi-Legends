
Соссаӈ ма̄хманув Финляндия ма̄н са̄тыт Конгрессын миннэ э̄лы–па̄лт акван–атхатыгласыт ос лов хо̄тпаныл хӯрум ма̄ньщи хо̄тпа пēриясыт. Яныг кӯщаит акваг ла̄вēгыт, олн мощща, таима̄гыс ты са̄вит хо̄тпа хультуптавес. Ань Финляндиян делегатыг минасыт – С.А.  Попова, А̄с–угорский институтт рӯпитан нэ̄, Татьяна Бахтиярова ос Ас–угорский институт рӯпиты, тав Лусум ма̄ньщи а̄ги ос Л.А.  Зорина, Кульпас па̄вылныл о̄лнэ нэ̄. Ты коныпал Д.В. Герасимова доклад тот ловиньтаӈкве паты.
Хумус та̄н яласэ̄гыт, манхурип ва̄рмалит урыл тот потраныл паты, ма̄н тах ётыл хансэ̄в. Ёхтынэ̄ныл порат ёмщакв титыглыянув ос ты урыл потыр щё̄питэ̄в.
