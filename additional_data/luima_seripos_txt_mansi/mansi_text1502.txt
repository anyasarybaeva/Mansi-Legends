

	Ханты-Мансийск ӯст Ма̄-вит ос Э̄лумхо̄лас нампа музейт ва̄рим суссылтапыт о̄вылтыт ам э̄лаль хансэ̄гум. Тот «биеннале» – хащта̄л ла̄тӈыл ла̄внэ сыре-сыр ханищтапыт ос суссылтапыт ва̄рыглавēсыт. Тув са̄всыр яныг ӯсытныл, Тарту (Эстония) ӯсныл  музейт рӯпитан хо̄тпат ёхталасыт. Ос 2013 та̄л сыс хоталь та̄н ялсыт ос тот маныр рӯпата ва̄рсыт, та урыл потыртасыт. 


		Акв колнакт ма̄н 

		округувт о̄лнэ музеит са̄всыр рӯпатаныл суссылтасыт ос тувыл 

		та̄нки халанылт кассыт. Ты та̄л мӯй ма̄хум хус йильпи суссылтап сунсуӈкве вēрмысыт. Музеит халт Югорск ӯст о̄лнэ «Музей истории и этнографии»  но̄х-патыс. Та̄н «Печатный пряник на Руси» нампа пӯмыщ ва̄рмаль щё̄пита̄лыгласыт. Ань пēс порат ня̄нь сумил хумус тэ̄лыгтавес ос 

		пряникыг хумус ва̄рвес, та̄н пуссын суссылта-сыт. Тэ̄нут ва̄рнэ пēс рецептыт ос  ёнгилыт ма̄хум ёт ханищтасыт.   Ва̄рум пряниканыл такем атыӈыт о̄лсыт, юв-та̄япавēсыт. 

		Китыт места Касум па̄вылт о̄лнэ музейн майвес. Та̄н «История переселения коми-зырян в Приказымье» суссылтап ёт-тотыгласыт. Хӯрмит места Нягань ӯст о̄лнэ музейно-культурный кол вистэ. Та̄н «Страницы прошлого листая…» рӯпатаныл э̄сгувес. 

		Мо̄т колнакт Екатеринбург ос Москва 

		ӯсныл  ёхталам хо̄т-пат  та̄ратам йильпи нэ̄паканыл, альбоманыл урыл потыртасыт. Та̄н наука щирыл хансым са̄всыр пӯмыщ нэ̄пакыт, ма̄нь ня̄вра
		мыт ма̄гыс нё̄тнэ журналыт, а̄гирищит-пыг-рищит ма̄гыс ханищ
		тан нэ̄пакыт ёт-то
		тыгласыт. То̄ва нэ̄пакыт сака тыныӈыг о̄лсыт, тувыл ты суссылтапн атхатыглам ма̄хум ма̄гыс ёмас тэ̄ла ва̄р-вес.  Нэ̄пакыт пуссын са̄т солко̄ви тыныл пинвēсыт. 

		Ма̄-вит ос Э̄лумхолас нампа музеюв ос Санкт-Петербургыт «Инфо-студия«экон» рӯпитан хо̄тпат ёт аквъёт щё̄питам «История ссылки и спецпереселений в Ханты-Мансийском автономном округе–Югре» проектаныл ищхӣпыӈ ут хосыт суссылтасаныл. Ос аквта щирыл щё̄питым «Виртуальная реальность Тобольского Кремля»  тэ̄ла урыл Тобольск ӯст историко-архитектурный музей-заповедникыт рӯпитан хо̄тпаг потыртасы̄г. Тувыл 

		Владислав Карташов Сургутныл ёхталам хум  музейт о̄щнэ пормасыт хумус ищхӣпыӈ ут 

		хосыт суссылтаӈкве ро̄вēгыт, тамле ёмас ва̄рмаль щё̄питам. 

		Томский университетт  рӯпитан музей ос Горноправдинскыт 

		о̄лнэ школа акван-нё̄тхатым тыт «Палеогеновое море» нампа суссылтап ва̄рсы̄г. Тот 25 миллион та̄лыт 

		ювле хультум порат 

		Лӯима̄в манхурипаг 

		о̄лыс, та ма̄витэ урыл 

		потыртасыт. Пēс йис порат яныгмам йӣвыт, лӯптат  ос манхурип хӯлыт та порат о̄лсыт, таит пуссын та̄ра-паттысаныл. 

		Ос акв пӯмыщ «Мыс священной собаки» суссылтап о̄лыс. Ямал ма̄т Шурышкарский район Питляр па̄вылн ялум хо̄тпат тот та̄ра-паттум ва̄рмаляныл урыл потыртасыт. Яныгпа̄ла ма̄хманув ла̄внэ̄ныл щирыл,  та па̄влыӈ ма̄ «Ялпыӈ а̄мп я̄ нёлыг» ла̄ввес. Ань тот пēс ма̄хманув хӯл алыщлам ос во̄раям пормасаныл, маснутаныл ос са̄всыр хурит суссылтавет. 

		Ань пуссын ты выставкат ӯсувт о̄лнэ музейт 2014 та̄л оигпан мус тах рӯпитэ̄гыт. Матыр пӯмщалаӈкве тув ёхталэ̄н. 

		 

		Тамара Мерова

		 


	 
