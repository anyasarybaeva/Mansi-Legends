

	Ма̄нь таквс э̄тпос титыт хо̄талэ̄т округ военный комиссарыг о̄лнэ хум Юрий Михайлович Буров,  ма̄ньлат ма̄хум лусытан ма̄н винэ ма̄т рӯпитан хум Сергей Борисович Коваленко ос контрактын миннэ ма̄хум ёт рӯпитан хум Сергей Александрович Родинко ёт пресс-конференция о̄лыс. Ты таквс лусытан ма̄ньлат ма̄хум армиян винэ урыл 

	потрув о̄лыс.


		О̄влэ̄т Юрий Михайлович лусытаӈкве миннэ ма̄ньлат ма̄хум урыл тох ла̄выс: «Та̄н ань акв та̄л лусытэ̄гыт. Ты таквсы округ 

		янытыл акв со̄тыра 

		атса̄т ма̄ньлат хо̄тпа 

		тув виӈкв номсаве. Хумус, маныр ма̄навн ва̄руӈкв э̄рыс, пуссын ва̄рсӯв. Ущты лусытан ма̄н миннэ ма̄хум ма̄гыс о̄лнэ 

		кол ёмщаквег щё̄пи
		тым о̄лы. Та̄н кӯстыр-нувēг лусытанэ̄ныл ма̄гсыл ма̄н пуссын ва̄рēв. Ань са̄в пыг

		ва̄гта̄л ня̄врамыг яныгмēгыт. Тӯяг армиян винэ акв со̄тыра титса̄т ма̄ньлат хо̄тпа халт хӯрумса̄т налыман ня̄врам юв тēтвēсыт, са̄всыр а̄гманыл хо̄нт-вēсыт. То̄ва ня̄вра-мыт нёлоловхуйплов та̄ланыл мус ат ва̄ганыл, маныр а̄гм 

		та̄н о̄ньщēгыт. Лусы-тан ма̄н тēтнэ э̄лы
		па̄лт та̄наныл уральтан комиссия тав тыи 

		та̄ра-патты. Тамле ня̄врамыт та̄ра хот та арыгтаптавет». 

		Юрий Буров потыртан ма̄ныл а̄стуме юи-па̄лт Сергей Коваленко такви ва̄рнэ рӯпататэ урыл мощ потыртас. Тав ла̄выс: «Округувт лусытан ма̄н тēтнэ 

		э̄лы-па̄лт ма̄ньлат 

		ма̄хум пуссын Пыть
		я̄х ӯст акван-атавет. 

		Тув ущты ёхтын ма̄хум та̄ра щё̄с щирыл о̄луӈкв ханищтыянӯв. Та̄нанылн марщумыг 

		ул вос о̄лыс, ва̄тихал 

		концертыт ва̄рыглэ̄в. 

		Тох та̄н моляхнув лусытан о̄лупсан ханьщувлэ̄гыт. Вина тув тотуӈкв ат ро̄ви. Нэ̄матыр лю̄ль ул вос ēмты, э̄тэ-хо̄талэ сыс видеокамерал сунсым о̄ньщавет». 

		Тувыл контракт щирыл лусытан ма̄хум урыл Сергей Родинко мощ потыртас. Тав ла̄выс: «2015 та̄лныл ма̄н округув янытыл титса̄т нупыл хо̄тпан хо̄тпа контракт щирыл армиян лусытаӈкв минасыт. Ань контракт щирыл лусытан ма̄хум ма̄гсыл са̄всыр льгота нампа нё̄тмил ва̄раве. Таима̄гсыл са̄выӈпа̄лэ лӯима̄н ос ща̄рщ хосыт на̄иӈха̄пыл яласан ма̄н во̄вхатэ̄гыт».

		Потрув оигпаме порат армият яныг кӯ
		щаиг рӯпитан ма̄хум ла̄всыт: «Ань ты о̄лнэ 

		армиявт пыгыт лу-сытаӈкв ка̄сащēгыт ос таӈхēгыт. Та̄н номтаныл ма̄навн сака 

		мӯсты. Пуста̄гыл вос яныгмēгыт, лӯсытаӈкв вос ёхтэ̄гыт!». 

		 

		Александр 

		ВЬЮТКИН


	 
