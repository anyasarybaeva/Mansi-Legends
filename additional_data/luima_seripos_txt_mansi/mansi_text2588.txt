
Са̄ккон хаснэ ма̄хум ювле хультум э̄тпост акван-атхатыгласыт. Та̄н 53 заседанияныл о̄лыс. О̄выл ла̄тыӈ депутатыт нупыл округ кӯщай нэ̄ Наталья Комарова ла̄выс, тав округ миркол кӯщаит 2015 та̄л сыс ва̄рум рӯпатаныл урыл потыртас.

	Тав ла̄выс, 2015 та̄л сыс та̄н маныр рӯпата ва̄руӈкв номсысыт, 

	пуссын ва̄рсаныл. Ань 

	ма̄ янытыл о̄лнэ та̄рвитыӈ ва̄рмаль мины, рущ ла̄тӈыл тав «кризисыг» ла̄ваве, тав о̄с ёмас хунь тоты. Ты 

	хосыт ма̄хум рӯпата олнаныл мощщаг 

	ēмтсыт, ань рӯпи
	тан хо̄тпат пуссын мощща олн сэ̄луӈкв 

	патсыт. Кӯщай нэ̄ ла̄вме щирыл, о̄лупсавт нэ̄матыр сака та̄рвит а̄тим. Кос мощ та̄рви-тыӈ, э̄лаль о̄луӈкв э̄ри. 

	Тувыл депутат-хо̄тпат рӯпитаӈкв та о̄вылтахтасыт, са̄всыр са̄кконыт пирмайтаӈкв та патсыт. О̄влэ̄т Дума кӯщай хум Борис Хохряков ма̄хум янытлаӈкв патсанэ. Янытлам ма̄хум грамота-нэ̄пакыл майвēсыт. Кӯщай мовиньтым та̄нанылн ла̄выс, ань нас тэ̄ла та̄л олн холтуӈкв щар ат ро̄ви, таима̄гыс ты 

	янытлам ма̄хум мӯй-лупса та̄л та хультсыт.

	Ма̄н округувт са̄в ня̄врамыӈ щēмьят, 

	нуса тотнэ щēмьят ос а̄гмыӈ-мосыӈ ня̄врамыт пуссын акван те ловиньтаӈкв -  33 со̄тыра 500 ня̄врам ēмты. Мо̄лты та̄л 

	олн ойтта̄л та̄наныл школат тыттын ма̄гсыл 1 млрд. 700 солко̄ви та̄стувес, ты та̄л 2 млрд. солко̄ви тах миве. Ка̄сыӈ та̄л ты ня̄врамыт са̄вмēгыт. 

	Та̄н акв хо̄тал сыс тит щёс э̄лаль тыттуӈкв 

	патавет.

	О̄лнэ колыт щё̄питан ма̄гыс атнэ олныт, рущ ла̄тӈыл та̄н ла̄вавет – «взносы на капи
	тальный ремонт жилых домов», та урыл потыртасыт. Ань йильпи са̄кконын тамле ла̄тыӈ хасвес, яныгпа̄ла хо̄тпат 70 та̄ланыл те то̄влысыт, та̄н ань 

	пуссын 50% са̄вит 

	взнос-олн ойтэ̄гыт, 80 та̄ланыл то̄влум яныгпа̄ла хо̄тпат ты ма̄гыс олн ойтуӈкв щар ат патэ̄гыт. 

	Тувыл ля̄ххал тотнэ ма̄хум акван-атыглавēсыт, та̄н депутатыт ос округ Дума яныг кӯщаит ты 

	йильпи пирмайтым са̄кконыт урыл титыгласаныл. Ма̄ньщи хумиюв Никита Партанов титыглахтас, ань 

	2016 тал о̄вылтахтам па̄сныл ма̄н округувт «Югра» нампа журнал, «Старт» нампа журнал, «Югра-информ» нампа ля̄ххал тотнэ колыт пуссын  

	лап-пантвēсыт. Тот рӯпитан ма̄хум рӯпата та̄л хультсыт.

	Та̄л котиль э̄тпосныл «Югра» нампа телерадиокомпания колт рӯпитан ма̄хум пуссын по̄хан тēтвēсыт.  Ань манрыг тох ва̄раве, намыӈ-суиӈ журналист хо̄тпат пуссын рӯпата та̄л та хультсыт. 

	Борис Хохряков, округ Дума кӯщай хум, ювле тох ла̄выс. Ань ма̄ янытыл сака та̄рвитыӈ пора мины. Со̄пас олн щар а̄тим, э̄лаль о̄лнэ олн

	о̄с ат то̄вылхаты. Таима̄гыс ты округ 

	миркол кӯщаит ля̄ххал тотнэ колыт лап-пантыяныл. Ты журналыт ос газетат та̄ратан ма̄гыс сака са̄в олн э̄ри. Ос тот рӯпитам ма̄хум та̄нти олн 

	щар ат сэ̄лсыт, округ бюджет па̄лыл олныл майвēсыт. Э̄лаль 

	маныр ēмты, нэ̄матыр ат ва̄гыт.

	Ты та̄л о̄лнэ колыт 

	тынаныл мощ ёлаль 

	минасыт. Сургут ӯст – 10% са̄вит мус, Нижневартовск ӯст – 15%

	са̄вит мус. Ос Ханты-Мансийск ӯст колыт 

	тынаныл акв тамле са̄витыг хультсыт. Ты ва̄рмаль ань таима̄гыс ēмтыс, кол ӯнттын ма̄хум олныл щар 

	ат ойтавет ос кол 

	ӯнттын ма̄гыс олныл щар ат мивет. 

	Ма̄н округувт Счётный палата рӯпиты. Та колт рӯпитан ма̄хум 

	та̄л оигпан юи-па̄лт депутатыт ма̄гыс отчёт ва̄рēгыт, минам та̄л сыс бюджет олныт хумус холтвēсыт. О̄лн мори холтым организацият олныт пуссын ювле миӈкв ла̄вавет. Та нэ̄пакт Ха̄льӯс 

	район урыл са̄в хансыма. То̄ва порат тот 

	олныт са̄всыр ат ро̄внэ ма̄н маимат.

	 

	 

	Валентина 

	Васильева
