

	Ювле хультум э̄тпост ма̄ янытыл «День всемирного наследия» хо̄тал янытлавес. Ты та̄л тав ва̄тыт щёс янытлавес. Ханты-Мансийск ӯст о̄лнэ «Ма̄-вит ос э̄лумхо̄лас» нампа музей колт та хо̄тал янытлан щирыл суссылтап щё̄пита̄лвес. Тот ма̄н ялпыӈ ма̄нанувт о̄щнэ пормасанув мо̄т мирын суссылтан ма̄гсыл акван-атвēсыт. Выставкат о̄лнэ пормасанув халт ялпыӈ койпыт, са̄ӈквылтапыт, а̄рсыныт ос пēс ща̄лголныт пасан тармыл пинтлым о̄лсыт. То̄ва пормасыт хо̄тхойплов нот па̄сныл о̄лэ̄гыт.

	Ты суссылтап рӯпа-татэ о̄вылтан кастыл 

	са̄выӈпа̄лэ ма̄ньщи ос 

	учёный ма̄хум тув атыглавēсыт. 

	Ёхталам нэ̄ хо̄тпанув пуӈканыл пуӈк то̄рыл пинсаныл. Э̄лаль ялпыӈ пормасыт о̄лнэ колнакын та̄н ат щалтсасыт. Ат ва̄нэ рущ нэ̄ хо̄тпат 

	та ляпат пуӈк то̄р та̄л, ва̄ти ка̄тсорыӈ ос ва̄ти супыл тот ё̄ӈхатахтыгласыт. То̄ват ат тулё̄влыӈ я̄ӈк па̄ссаӈ ка̄тыл ялпыӈ по̄рмасанув сунсыглым ка̄тын вуйлысаныл. 

	Ка̄сыӈ хо̄тпа ты 

	урыл такви щирēт ном-сы, ам ос тох номсэ̄гум: «Ялпыӈ пормасанув ялпыӈ ма̄т о̄ньщуӈкв э̄рēгыт. Ма̄н та̄н ялпыӈ пормасанувн хунь новхатэ̄в. Та̄нанылн 

	ма̄н пормасанув

	ул вос суссылтавет. О̄тыранув ка̄сталан та̄л ма̄н ма̄ньщи мирув 

	хотталь ул вос со̄йми». 

	 

	Александр 

	ВЬЮТКИН

	 
