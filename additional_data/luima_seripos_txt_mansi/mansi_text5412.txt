
Ма̄н округувт «Ханты-Мансийский центр занятости» нампа кол рӯпиты. Та̄н ань тамле йильпи ханищтап ва̄руӈкв номсэ̄гыт, юн ма̄нь ня̄враманыл ёт ӯнлын нэ̄квет матыр мо̄т рӯпатан ханищтаӈкв тах патыяныл. 
Нэ̄квет пуссын тув ат вивет, туп хӯрум та̄л юн ӯнлум омат. Та̄н рӯпата те о̄щсыт, та рӯпатан тах ос э̄лаль ханищтавет. Ос хотьют рӯпата ат о̄нь­щис, та̄н пуссын «центр занятости» нампа колн щалтапа̄луӈкв во̄вавет. Тот титыглавет, маныр рӯпата ва̄руӈкв та̄н ка̄­сащēгыт.

Ос матыр мо̄т рӯпа­тан ханищтахтын ма̄гыс та̄нанылн ты нэ̄пакыт тув тотуӈкв э̄ри:
— заявление хан­суӈкв э̄ри;
— паспорт ёт-виӈкв;
— матыр рӯпатан нэ̄квет те ханищтах­тасыт, диплом-нэ̄па­каныл суссылтаӈкв тот о̄с э̄ри;
— ня̄враманыл нам-нэ̄паканыл;
— трудовой книжка копиятэ ва̄руӈкв э̄ри;
— рӯпатаныл приказ-нэ̄пак виӈкв э̄ри.

Ханищтахтуӈкв ка̄­сащан нэ̄квет та̄нти ма­ныр рӯпата ва̄руӈкв те таӈхēгыт, та̄н та рӯпатан ханищтаӈкв тах патавет. Хотьют хумус таӈхи, тох та ханищтаве — очно, заочно манос ищхӣпыӈ ут щирыл, рущ ла̄тӈыл ла̄ваве — дистанцион­но. Та юи-па̄лт ка̄сыӈе свидетельство манос диплом-нэ̄пакыл тах миве.

Мо̄т ӯсн ханищтах­туӈкв ке тēтавет, тыгле-тувле ялнэ лё̄ӈханыл олныл ойтавет. О̄лнэ колыл мивет ос акв хо̄тал сыс тэ̄нут ёвтнэ ма̄гыс о̄с олн-ло̄мтыл тах та̄ставет.
Ань рӯпата минэ колт рӯпитан хо̄тпат тох ла̄вēгыт, хотьют ха­нищтахтуӈкв те таӈхи, тавēн олн ойтуӈкв щар ат э̄ри.
Хотьют матыр титыг­лаӈкве те таӈхи, тав ты телефон хосыт вос свони­ты. Тот тах потыртаве, хо­таль тав тēтаве ос хунь  ханищтахтуӈкв паты.

Телефон (3467) 32-05-03, факс 32-21-88.
Адресэ тамле: Ханты-Мансийск, Карла Маркса ӯсхулы, 12 колэ.

Ты потыр ма̄ньщи ла̄тӈыл Валентина ВАСИЛЬЕВА хансыстэ
 
