

	Лӯпта э̄тпос ло̄вит хо̄талэ̄т Ханты-Мансийск ӯст округ Ма̄-вит ӯргалан департаментыт рӯпитан кӯщай Евгений Платонов сапра̄ни ва̄рыглас. Югра ма̄в янытыл са̄в ма̄-вит ӯргалым о̄ньщаве. Ты ма̄т ул вос па̄ӈктувēсыт, на̄й тув ул вос ёхтыс, та̄наныл акваг уральтавет. 


		Ань ты накт округув янытыл онтолов ма̄т 

		на̄й но̄х-пēламла̄лыс. На̄й харыгтан ма̄т са̄в 

		хо̄тпа рӯпиты. Ма̄хум на̄й харыгтым вертолётыл 

		ос техникал яласэ̄гыт. Ха̄льӯс районт мо̄лал кит 

		ма̄т на̄й харыгтавес. Белоярский районт кит ма̄т харыгтавес кос, ос ат ма̄т во̄р иӈ тэ̄г. Нижневартовский, Октябрьский ос Советский районытт 

		то̄ва ма̄т на̄й акваг тэ̄г. Тот на̄й харыгтан хо̄тпа о̄с то̄вылхаты.

		Та̄л о̄вылтахтаме па̄сныл округув янытыл пуссын аквъёт яныгса̄т арыгтем на̄йтэм ловиньтасыт. Ань ты хо̄тал мус яныгса̄ткем са̄вит ма̄т 

		на̄й харыгтаӈкве вēрмувес.

		Во̄р ӯргалан хо̄тпат ты урыл ла̄вēгыт: «Ма̄ху-маквет, на̄н во̄рт мори а̄ращ ул па̄лтэ̄н. Ӯщ
		лахтан ма̄ныл а̄стынэ̄н юи-па̄лт, а̄ращин 

		ёмащакв лап-харыгтэлы̄н. Ты туи сака рēгыӈыг паты, туп ма̄нь сӯлтумыл во̄р но̄х-пēламлаӈкве вēрми. Во̄рт ӯргалахтым о̄лэ̄н, юв миннэ̄н э̄лы-па̄лт а̄ращин ёмщакв лап-харыгтэлы̄н. Матыр 

		о̄выл ēмты те, таве харыгтаӈкве сака та̄рвитыӈ паты».

		Николай никитин

		 

 
