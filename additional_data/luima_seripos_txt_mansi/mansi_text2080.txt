

	Лӯпта э̄тпост аквхуйпловит хо̄талт финно-угорский рӯт ма̄хма-нув халт Удмуртия ма̄т фотоаппаратыл по̄слын ос ля̄ххал 

	тотнэ ма̄хум са̄тытыг акван-атхат-гласӯв. Ханищтапув рущ ла̄тӈыл «VII Всероссийский фестиваль финно-угорских журналистов» намаим о̄лыс. 


		Ты кастыл са̄в ма̄ныл ма̄хум тув ёхталасыт. Аквъёт пуссын хус арыгтем хо̄тпа о̄лыс. Коми, Удмуртия, Мор-довия, Ямало-Ненецкий ос ма̄н округувныл хӯрум хо̄тпа тув атыглавесӯв. 

		Тот потыр янгыщ ла̄тӈанув урыл о̄лыс. Россия янытыл пуссын аквъёт хо̄тпан ляпатем нэ̄пак финно-угорский ла̄тӈыл нэ̄глалы. Ты ма̄гсыл ма̄н ла̄тӈанув, э̄р-ганув, йӣкванув ос пēс йис о̄лупсанув ат ёрувлахтэ̄гыт. Ща̄нь ла̄тӈыл рӯпитан ма̄хум ты кос ла̄тӈаныл э̄лаль тотнэ рӯпата ва̄рēгыт. Финно-угорский рӯт ма̄хманув ма̄н хольтув хоталь воссыг ва̄рхатэ̄гыт. Ань мир янытыл са̄в йильпи ищхӣпыӈ ут ва̄равет, таи ма̄гсыл яныгман ня̄врамыт пēс йис о̄лупсав ва̄ӈкв ос ханищтаӈкв ат номсэ̄гыт. Ма̄хум та̄нти ща̄нь ла̄тӈыл нэ̄глын нэ̄пак хасылтаӈкв ат таӈхēгыт. Таи ма̄гсыл нэ̄паканув илттыг ул вос холыгпēгыт, бюджетныл олн нё̄тмил во̄вуӈкв э̄ри. Ты ма̄гсыл ка̄сыӈ республикан ос округын тамле олн во̄внэ пищма хансуӈкв э̄ри.  Тот ты урыл хансым вос о̄лы:

		– Финно-угорский нампа рӯт ма̄хум акван-нё̄тхатым са̄всыр ла̄тӈытыл нэ̄пак нэ̄-гылттан ва̄рмаль номылматвес. 

		– Тувыл журналистыг рӯпитан ма̄хум ханищтахтын ма̄гыс халанылт пēнтхатым яласаӈкв номсэ̄гыт.

		– Юи-о̄выл классыт 

		ханищтахтын ня̄вра-мыт ёт рӯпитаӈкв э̄ри. Та̄наныл пӯмщалан ма̄гсыл нэ̄пакыт хаснэ ос щё̄питан колт ханищтапыт ва̄тихал ва̄рыглаӈкв 

		э̄ри.   

		Мо̄тыт акв тамле VIII Всероссийский фестиваль 2017 та̄лт мо̄т хотты ма̄т ат те вēрмаве ва̄руӈкве, таве ма̄н палтув Ханты-Мансийск ӯст, «Ханты ясаӈ» газета хо̄тпан та̄лэ янытлан порат ва̄раве. Ты урыл юи-о̄выл хо̄талт Резолюция нэ̄пак хаснэ порат та̄рапатыс. 

		 

		Александр ВЬЮТКИН 


	 
