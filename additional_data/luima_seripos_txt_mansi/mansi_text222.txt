
Лӯпта э̄тпост Сургут ӯсн соссаӈ ма̄хум са̄в па̄лыл акван-атхатыгласыт ос тот ма̄ньха̄пыл кассыт. Пēс порат ма̄хум туи о̄вылтахтын по­рат касыл ва̄рыгласыт, хунь я̄т ӯсхул нёвумты. Сургут ӯст ты ялпыӈ хо̄тал 2000 та̄лныл янытлаве.
Ма̄ньха̄пыл товнэ хо̄тпат о̄влэ̄т «Витхон» янытлан ма̄гыс пуӈк пинсыт. Тувыл каснэ хо̄тпат ма̄ньха̄п тар­мыл ӯнлым олнкēр ви­тын та̄ратасыт. Сайма я̄н На̄й-О̄тыранув вос сэ̄гамалэ̄гыт, нэ̄матыр лю̄ль нак ул вос ēмты.
Та юи-па̄лт ма̄хум касуӈкве о̄вылтахтасыт. Я̄ ва̄тат пуссын аквъёт 28 каснэ хо̄тпа о̄лыс. Сур­гутский район Тром-Аган, Сытомино, Рус­скинская, Чеускино па̄влытныл ос Сургут, Лянтор, Ханты-Ман­сийск ӯсытныл ма̄хум ёхталасыт. Ка̄сыӈ хо̄тпа ка̄ркамыг товыс.
Каснэ ва̄рмаль оигпам юи-па̄лт ка̄сыӈ хо̄тпа янытлан нэ̄пакыл ос мӯйлупсал майвес. Хум хо̄тпат халт о̄выл места Леонид Русскин, китыт места Данил Сопочин, хӯрмит места Руслан Бо­гордаев висыт.
Нэ̄т халт ос о̄выл места Ирина Мултанова, ки­тыт места Лилия Пока­чева, хӯрмит места Любовь Кузнецова висыт.
Владимир ЕНОВ потре ма̄ньщи ла̄тӈыл Н. МЕРОВ хансыстэ
