
Ма̄н, округ Думат рӯпитан ма̄хум, на̄нан ма̄ янытыл о̄лнэ соссаӈ мирыт Мирхал хо̄таланылт янытлыянӯв!Ты ялпыӈ хо̄тал Ма̄ янытыл о̄лнэ мирыт Акван-потыртахтам Мирколаныл (Организация Объединенных Наций) щирыл хус арыгтем та̄л ты ва̄рыгла̄лаве. Ма̄ янытыл о̄лнэ соссаӈ мирыт – ты ань ма̄в янытыл та̄нти пēс йис о̄лупсанылт о̄лнэ пӯмыщ ма̄хум.

	Округувт кит тамле мирыг 

	о̄лэ̄г - ма̄ньщи ос ханты ма̄хманув. Пēс йис та̄гыл та̄н та̄нти о̄лупсанылт о̄лэ̄гыт, мӯтраӈ ма̄хманыл хольт ма̄-витаныл ӯргалым, культураныл, ща̄нь ла̄тӈаныл янытлым о̄лэ̄гыт.

	Округувт ань ма̄-во̄й но̄х виве ос ма̄-витт о̄лнэ тыныӈ матарт кинсавет, ка̄тн-паттавет. Соссаӈ мирн тамле ма̄т о̄луӈкве атхунь та̄рвитыӈ. То̄ванакт та̄н 

	тораставет, та̄нти о̄лупсанылт мӯсхал щирыл о̄луӈкве ат вēрмегыт. Та̄н ма̄гсыланыл ма̄навн са̄в ёмас тэ̄ла ва̄руӈкве э̄ри, та̄н ань мӯсхал щирыл о̄луӈкве вос вēрмегыт, та̄нти 

	культураныл но̄х вос 

	во̄рмалтыяныл, ща̄нь ла̄тӈа
	нылт вос потыртэ̄гыт. 

	Ам номсытēмт, ань соссаӈ ма̄хманув ма̄гыс хансыглам сакконанув манос 

	э̄рнэ нэ̄паканув та̄нанылн нё̄тэ̄гыт. 

	Округт о̄лнэ я̄тил ма̄хум, соссаӈ мир, на̄нан ам ялпыӈ хо̄талыл янытлыянум! Пуссын пуста̄гыл олэ̄н, со̄тыӈыщ, щуниӈыщ о̄лэ̄н!

	 

	Округ Дума кӯщай 

	хум Б.С. Хохряков потре 

	ма̄ньщи ла̄тӈыг 

	С. Ромбандееван 

	толмащлавес 

	 
