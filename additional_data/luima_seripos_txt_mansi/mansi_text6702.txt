
Мāн округувт «№89-оз» нампа сāккон хансым о̄лы – «О гарантиях трудовой занятости инвалидов в ХМАО-Югре», тав 2004 та̄л яныгпо̄ль э̄тпос 23 хо̄талэ̄т пирмайтавес. 
Рӯпитан колт 35 арыг­кем хо̄тпа те рӯпиты, та̄н «квотаг» ла̄внэ тэ̄лал нё̄тавет. «Квота» - ты сак­ватахтам манос а̄гмыӈ-мосыӈ хо̄тпа рӯпатал минэ ва̄рмаль. Та̄н та̄нти палтаныл тамле хо̄тпа рӯпатан виӈкв ат те вēрмēгыт, то̄нт олн мо̄т организациян вос ойтэ̄­гыт, та колт акв-тит рӯпи­тан ма̄ вос щё̄питаве. 
Тувыл ка̄сыӈ э̄тпос центр занятости колн тамле ла̄тыӈ вос тēтэ̄гыт:
– арыг рӯпитан ма̄ о̄нь­щēгыт ман а̄ти;
– ка̄сыӈ э̄тпос 5 хо̄талэ мус отчет вос хансэ̄гыт, хо̄тпа рӯпитаӈкв висаныл ма̄н а̄ти. Рӯпата минэ департамент ло̄псэ̄т «работодателям» нампа  ма̄т ла̄тӈаныл тув о̄с вос тēтыяныл.
Ты са̄кконт хансым о̄лы, ка̄сыӈ кӯщай такви рӯпитан колэ ма̄гсыл «квота» винэ урыл пӯм­ща­лахтуӈкв вēрми. 
Сакватахтам манос а̄гмыӈ-мосыӈ хо̄тпа рӯпа­тан ат винэ кӯщаит 5-10 со̄тыра са̄вит сол­ко̄ви штраф-олныл пина­вет. Ты тэ̄ла «ч.1 ст. 5.42 КоАП» нампа РФ са̄к­кон щирыл ва̄раве.
Рӯпитан колыт суб­сидия-олныл мивет
Ка̄сыӈ рӯпитан кол ань округ миркол па̄лыл субсидия-олныл миве, та̄н та̄нти коланылт акв-тит сакватахтам ос а̄г­мыӈ-мосыӈ хо̄тпа ма̄гыс рӯпитан ма̄ вос щё̄питэ̄­гыт ос рӯпитаӈкв тув вос выганыл.
Ты ма̄хумн нё̄тнэ ма̄­гыс округ миркол кӯщаит хӯлтнэ нэ̄пак хассыт, тот ты урыл тох хансым о̄лы. Хоты кол та̄нти палтаныл тамле э̄лумхо̄лас рӯпи­таӈкв выганыл те, та̄н 72 со̄тыра 690 солко̄вил ми­вет. Ту­выл а̄гмыӈ-мосыӈ хо̄тпан нё̄тнэ ма̄гыс ос 7 со̄тыра 365 солко̄вил ка̄сыӈ э̄т­пос та̄ставет. Ты олныт округ мирколныл ойтавет. 
Ты рӯпата ёмащакв вос мины, центр занятости колт рӯпитан ма̄хум ищ­хӣпыӈ ма̄т рӯпата минэ округ департамент ло̄п­сэ̄т ля̄ххал хансэ̄гыт. Ту­выл хоты рӯпитан кол сакватахтам хо̄тпа та̄нти палтаныл выгыт те, та̄н ты нэ̄пакыт щё̄питэ̄гыт ос тув тēтыяныл:
1. Заявление-нэ̄пак
2.Справка хансэ̄гыт, тот хансым вос о̄лы – та̄н а̄рнта ат о̄ньщēгыт, округ бюджетныл вим олныт пуссын ювле ойтсаныл.
Хотьют ты ва̄рмаль урыл са̄внув ва̄ӈкв те таӈхи, та̄н ты телефон хосыт вос свонитэ̄гыт ос титыглахтэ̄гыт: (3476) 32-05-15.
Ханты-Мансийск ӯст о̄лнэ центр занятости колныл тēтым ля̄ххал ма̄ньщи ла̄тӈыл Валентина УЗЕЛЬ хансыстэ
