

	Ювле хультум э̄тпост Советский районт соссаӈ ма̄хум акван-атхатыгламыт. Тот «Югра лылыеп» нампа общественный организация съезд ва̄рыглам. Ань ты урыл ма̄навн Алексей Шесталов мощ потыртас.

	Тав ла̄выс, тув са̄всыр ма̄ныл хо̄тпан нупыл акв хо̄тпа делегатыг ёхталасыт. Акв хо̄тал туп рӯпитасыт. О̄влэ̄т Александр Новьюхов потыртас, тав са̄в та̄л ты организацият кӯщаиг о̄лыс. Ань округ Дума депутатыг пēриявес, тав пēнтсылэ ЛюдмилаАлфёрова  кӯщаиг тув ӯнттувес. 

	Ты съезданыл XII-ыг о̄лум. Са̄всыр кӯщаит акван-атхатыглам ма̄хум янытласаныл, са̄в ёмас ла̄тӈыл ла̄всаныл. Та̄нти ва̄рум рӯпатаныл урыл потыртасыт, ты урыл мо̄тыт газетат ловиньтэ̄н.
