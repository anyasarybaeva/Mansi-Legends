
Ам намум Артём Ромбандеев, а̄нумн лов та̄л, ам 5 классыт ханищтахтуӈкве патэ̄гум. Āтям наме Пётр Владимирович, омам Мария Анатольевна. Ам ма̄нь а̄пщим наме Егор, увщиягум Наташа 16 та̄лэ, Марина 12 та̄лэ. 
«Ма̄нь Ӯсквен» ам о̄выл щёс ёхтысум, тыт ма̄ньщи ла̄тӈыл потыр­таӈкве ма̄н ханищтавēв. Юн омагум-а̄тягум то̄ва порат ма̄ньщи ла̄тӈыл потыртэ̄г, ам номсэ̄гум, тэ̄н ул ма̄н ат ва̄нэ̄в ма̄г­сыл халэ̄нт потыртэ̄г. Ам амти ла̄т­ӈум­тыл потыртаӈкве ханищ­тахтуӈкве таӈхē­гум. Ам о̄па­гум-ща­щēк­вагум, анēк­ва­гум-ащ­о̄йка­гум пус­сын та̄нти ла̄тӈыл по­тыр­та­сыт.
Тэ̄лы ханищтахтынэ̄в порат ам исум тēрса̄й­тыл па̄ртло̄мтыт тармыл хурит по̄слуӈкве ханищ­тахтэ̄гум, по̄слуӈкве ялан­тэ̄гум ос бильярдыл ён­гēгум. Тыт «Ма̄нь Ӯсквет» ам Вячеслав Юрьевич ёт са̄сныл сыпаль ва̄рсум, ты ма̄гсыл номтум сака ёмас. Āгирищитын ка̄т­сорн нэ̄гумтан ква̄лыгсуп сагуӈкве ханищтавēсум. Хо̄тыл порат кон ха̄йтыг­тэ̄в, ёнгасэ̄в, тыт мар­щум а̄ти, ма̄н акваг матыр ва̄рēв, ханищтавēв. 
Юн а̄тямн ам акваг хӯл алыщлаӈкве тотыглавем, аквъёт во̄рн ялантымēн. Ам няслуӈкве сака ка̄са­щēгум. Тэ̄лы ос туи ма̄н Хо̄рыӈпа̄вылн ялантэ̄в, ты а̄тям яныгмам па̄влэ. Тот сака яныг сортыт нясын пӯхтэ̄гыт, тыил пӯмыщ няслуӈкве. 
Омам клуб-колт кол­кан ловтым рӯпиты, а̄тям па̄рсат ӯрнэ ма̄т рӯпиты, туи порат катерыл яласы. Хунь ам яныгмēгум, то̄нт на̄й харыгтан хо̄тпаг рӯпитаӈкве патэ̄гум. 
