
Федосья Алексееевна Пуксикова ань Югорск ӯст о̄лы. Тав 1957 та̄лт Хулимсунт па̄вылт самын патыс. О̄йкатэ украинец хум, наме Дмитрий Валентинович Токиа. Тэ̄н о̄йкатэ̄нтыл 1986 та̄лт Югорск ӯсн о̄лмыгтасы̄г. Ань тэ̄нттетэ̄н о̄лэ̄г.Федосья ань матах та̄л пенсият о̄лы. Ты э̄лы-па̄лт тав «Суеват павыл» нампа музейт ат та̄л рӯпитас, тувыл пенсиян минас. Тот рӯпитаме порат та̄н ма̄ньщи хо̄тпат то̄ва порат акван-атхатыгласыт, пӯрлахтасыт. Ань юи-о̄выл та̄лытт туп ялпыӈ хо̄тал 

	порат тот хо̄нтхатыглэ̄гыт.

	Федосья Алексеевна ла̄выс, ань музейт ма̄ньщи хо̄тпат щар ат рӯпитэ̄гыт, пуссын по̄хан минасыт. Са̄всыр по̄х хо̄тпа тув рӯпитаӈкв ёхтысыт. Ялпыӈ хо̄талыт пуссын ты музейт ва̄рыглавет. Нэ̄кве тох ла̄выс: «Рущ щирыл ва̄равет».

	Тав рӯтанэ пуссын Хулимсунт па̄вылт о̄лэ̄гыт. Федосья та̄нанылн газетав та̄ра паща ла̄тыӈ тēты: каӈкēн Павел Алексеевич Пуксиковн, тав э̄кватэ̄н Прасковья Ивановнан, Пуксиковытн, Сюминытн, Сивцовытн ос мо̄т рӯтанэ̄н. Увщитэ Галина Алексеевна Вынгилева Ха̄льӯст о̄лы, тав 73 та̄лэ то̄влыс. То̄рум ёт, О̄тыр ёт пуссын вос о̄лэ̄гыт, пус ка̄т, пус ла̄гыл. На̄й-О̄тыранылн вос ӯргалавет.

	 

	Валентина Васильева

	 
