
Ханты-Мансийск ӯс мирколт кӯщаиг о̄лнэ ма̄хум ос ля̄ххал тотнэ хо̄тпат акван-атыглавēсыт. Ань туи порат округ янытыл ма-нах ня̄врам хо̄т ӯщлахтасыт ос пусмалтахтасыт, ты ва̄рмаль ма̄гсыл округ бюджетныл манах солко̄ви та̄стыглавес – пуссын ты урыл тот потыр о̄лыс. О̄выл ла̄тыӈ А.А. Путин тав ла̄выс, ты хум ня̄врамыт ӯщлахтын тэ̄ланыл палт рӯпитан комиссият кӯщаиг о̄лы. Тав ла̄внэ̄тэ щирыл, ты туи округ янытыл ня̄врамыт ӯщлахтын ва̄рмаляныл мӯсхал щирыл о̄лыс. Са̄в ня̄врам ӯщлахтас, то̄-ват пусмалтавēсыт. Ос ма̄к таи ёмас,о̄лыс, туи сыс нэ̄-мат лю̄ль ва̄рмаль ат ēмталас, мо̄т хо̄н ма̄н ялум ня̄врамаквет пуссын пуста̄гыл юв ёхтысыт. Тав юи-па̄лэ̄т ня̄в-рамыт ос ма̄ньлат ма̄хум ёт са̄всыр ма̄тт рӯпитан нэ̄-хумит потыртасыт. Савалапыг хультум ня̄врамыт урыл Департамент кӯщай ва̄ӈын нэ̄ Е. В. Немчинова тох ла̄выс: «Кос хоты кол-та̄гыл ня̄враме ӯщлах-ты те, ща̄нь-а̄щин ёмас, ань ня̄враме туи та ӯщлахтас, мо̄т хотты ма̄н та ялыс. Округ янытыл о̄лнэ ня̄вра-мыт ӯщлахтынэ̄ныл ос пусмалтахтынэ̄ныл ма̄гыс округ бюджет ты туи 1 миллиард 56 миллион 998 со̄тыра арыгкем солко̄ви ойтыс. Округувт ня̄врамыт ма̄гыс 488 ӯщлахтын ос пусмалтахтын колыт рӯпитасыт, тув 42 со̄-тыра 475 ня̄врам тотыг-лавес».Ты нэ̄ са̄в потыртас, ань хоты колт манах ня̄врам ӯщлахтас, манах пусмалтахтас, хоты колт ма̄хум щар ма̄к ёмащакв рӯпитасыт, хоты организацият ня̄врамытын нё̄тсыт, олн майласыт, манах а̄гмыӈ-мосыӈ ня̄врам, манах савалапыг о̄лы, та маныр. Пуссын та̄ра-паттым о̄щнэ̄ныл, нэ̄пакын ёмащакв хасманыл. 
 
