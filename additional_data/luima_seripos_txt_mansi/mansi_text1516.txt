

	2014 та̄л оигпан э̄лы-па̄лт соссаӈ ма̄хум Ассамблеят рӯпитан депутатыт Ханты-Мансийск ӯст о̄лнэ ма̄ньщит, хантыт сапра̄нин во̄выгласаныл. Та̄л сыс Думат рӯпитан хо̄тпат манхурип са̄кконыт соссаӈ ма̄хум ма̄гсыл пирмайтасыт, та урыл тот потыртасыт.


		Ты э̄лы-па̄лт соссаӈ ма̄хум ма̄гсыл «О 

		территориях традиционного природопользования» нампа са̄ккон пирмайтавес. Пēс йис ма̄т о̄лнэ 

		щēмьят ма̄наныл та̄нки нупыланыл хассаныл. 

		Ты та̄л Ассамблея ты са̄ккон хосыт э̄лаль рӯпитас. Депутатыт тув акв йильпи ла̄тыӈ хансуӈкве тахсыт. Ты ма̄т «Особо охраняе
		мые природные территории»  тох вос ловиньтавет. Думат рӯпитан 

		мо̄т депутатыт тамле тэ̄ла са̄кконын хансуӈкве ат ка̄саща-сыт ос ат пирмайтасыт. 

		Ассамблеят рӯпитан депутатыт округ яны
		тыл акваг яласэ̄гыт ос ма̄хум ёт хо̄нт-хатыглэ̄гыт. 2014 та̄л сыс 556 э̄лумхо̄лас та̄нки  та̄рвитыӈ ва̄р-маляныл урыл та̄на-нылн пищма хассыт. 

		Ассамблеят рӯпитан хо̄тпат ка̄сыӈ пищма ловиньтыяныл, ос са̄всыр кӯщаит ёт э̄лаль рӯпитэ̄гыт. 

		Ӯст о̄лнэ ма̄хум манхурип номт о̄ньщēгыт, та урыл сапра̄нит о̄с китыглавēсыт. Та̄н 

		ювле ла̄всыт, ты э̄лы-па̄лт Ханты-Мансийск ӯст потрыт, стихыт хаснэ хо̄тпат ма̄гсыл  «Дом писателей» нампа кол рӯпитас.  2015 та̄л Россият «Литера
		тура та̄лыг» намаявес. Нэ̄пак хаснэ ма̄хумн ты кол ювле вос миве. 

		Тувыл соссаӈ ма̄хум ма̄гсыл рӯпитам департамент урыл потыртасыт. Ань ма̄ньщит, хантыт хоты кӯщаитн пищма хасуӈкве ро̄ви, хотыл нё̄тмил во̄вуӈкве, щар ат ва̄ганыл. Ты Лӯима̄ департамент ювле вос ва̄раве. Э̄лаль та̄н ос соссаӈ мир а̄гманыл урыл потыртасыт. Округувт манса̄вит ма̄ньщи, ханты ос ё̄рн тыт о̄лы,  манхурип а̄гм о̄ньщēгыт, нэ̄мхотьют 

		ат ва̄гтэ. Ты тэ̄ла урыл потыртан ма̄гсыл я̄нас 

		конференция щё̄-питаӈкве э̄ри. Ос ёмас о̄лнув, ты та̄л Ӯй йӣквнэ ва̄рмаль ма̄ньщи манос ханты хоты ма̄нь 

		па̄вылт ке ва̄раве. 

		Ты коныпал ма̄хум тот са̄в э̄рнэ тэ̄лат урыл потыртасыт. Депутатыт ты тэ̄лат пуссын нэ̄пакын хассаныл ос та̄л сыс та̄н ётаныл рӯпитаӈкве ла̄вхатасыт. 

		Людмила 

		Тасманова

		 

 
