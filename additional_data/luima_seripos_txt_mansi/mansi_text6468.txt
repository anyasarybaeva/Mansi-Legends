
Э̄лумхо̄лас рӯпата кинсуӈкве ань КУ «Ханты-Мансийский центр занятости» колныл нё̄таве. Округ янытыл рӯпитан «Поддержка занятости населения» са̄ккон щирыл, центр занятости колт рӯпитан ма̄хум сосса мирн рӯпата кинсуӈкве акваг нё̄тэ̄гыт.
Акв тэ̄ла щирыл нас рӯпата киснэ хо̄тпа нё̄таве. Сосса хум ман нэ̄ ты центр занятости колн э̄рнэ нэ̄паканэ ёт вос мины. Тувыл кит э̄тпос сыс хо̄тпа тавēн ро̄внэ рӯпатал кинсуӈ­кве патаве. 
Щар ма̄к э̄рнэ нэ̄пак – ты свиде­тельство о рождении. Тот нацио­наль­ность хансым вос о̄лы, ань вос на̄ӈки, тав со̄ль сосса хо̄тпа – ма̄ньщи, ханты манос ё̄рн. 
Тамле нэ̄пак ат те о̄ньщи, сутытахтын кол­ныл тамле нэ̄пак вос тоты. Тувыл Россия пас­портэ ёт вос о̄лы, манос тав пēнтсылэ мо̄т э̄рнэ нэ̄паке вос суссылты.
Ты занятости насе­ле­ния кол, акван-по­тыр­тахтам рӯпатаӈ ко­лыт ёт, сосса мир ма̄­гыс кос хоты ма̄т рӯ­па­та хо̄н­туӈ­кве вēр­мēгыт, хо̄тпа туп рӯ­пи­таӈкве вос таӈхыс. 
Та­вēн рӯпата мӯсты те, служба занятости ма̄т рӯпитан ма̄хум та кол кӯщай ёт договор нэ̄пак хансэ̄гыт. Рӯпата хо̄нтум хо̄тпа Россия трудовой законодательства тэ̄ла щирыл рӯпитаӈкве паты. 
Тав тах пуӈктотнэ хо̄тпатн нё̄туӈкве па­таве, та̄рвит матыр ēм­тапи те, хӯлтаве. Ка̄сыӈ та̄л отпускыл миве, та ӯщ­лахтын хо̄таланэ пус­сын ойтуӈкве патавет. 
Сосса хо̄тпанув ма̄­гыс ань китыт тэ̄ла щё̄­питавес - рӯпатата̄л о̄л­нэ э̄лумхо̄лас такви рӯ­пата ва̄руӈкве вēрми. Ты ма̄гыс тав центр занятости населения па̄лыл нё̄таве, тэ̄ла о̄выл­тан ма̄гыс акв щёс ол­ныл миве, тувыл э̄рнэ нэ̄паканэ хумус щё̄пи­таӈк­ве, хотыл виӈкве, хӯл­таве. 
Ты тэ̄ла щирыл сосса ма̄хум центр занятости кол па̄лыл та̄нти тэ̄ла о̄вылтан ма̄гыс 220 со̄­тыра солко̄вил миӈкве вēрмавет. 
Ты нё̄тмил олн суб­си­дияг ла̄ваве. Олныт ка̄­тын-паттын ма̄гыс тамле нэ̄пакыт щё̄пи­таӈ­кве э̄ри:
– Хо̄тпа аман со̄ль рӯпата ат о̄ньщи, тамле нэ̄пак ёт вос о̄ньщи, рущ щирыл – получить статус безработного граж­данина; 
– Тестирование по­тыр вос ловиньты, ма̄к э̄рнэ ла̄тӈыт тув вос хансы; 
– Йильпи тэ̄ла ва̄рнэ ма̄гыс бизнес-план по­тыр вос щё̄питы, Фонд поддержки пред­при­нимательства Югры колт рӯпитан хо̄тпатын вос ловиньтаве;
– Э̄рнэ нэ̄пакыт на̄­лок ловиньтан колн тотуӈкве э̄ри; 
– Нё̄тмил олн ка̄тын-паттын ма̄гыс заявление нэ̄пак хансуӈкве э̄ри;
– Договор-нэ̄пак вос щё̄питы;
– Хо̄тпа на̄лок ло­виньтан колт наме вос хансаве, тот вос ва̄ве, тав ань такви рӯпата ва̄рнэ хо̄тпаг ēмтыс.
– Э̄рнэ нэ̄паканэ пус­сын ка̄тыт вос о̄нь­щия­нэ, вос суссыл­тыя­нэ: учёт палт хан­сым уведомление-нэ̄­паке, Единый государствен­ный реестр индиви­ду­альных предприни­мателей манос Единый государст­венный реестр юри­дических лиц нэ̄па­канэ.
2020 та̄л сыс Ханты-Мансийск ӯст сосса мирныл рӯпата кинсуӈ­кве туп 11 хо̄тпа ёхта­ласыт, такви тэ̄ла о̄выл­тан ма̄гыс нё̄тмил ол­ныл 1 хо̄тпа майвес.
Центр занятости колт рӯпитан ма̄хум Тамле нё̄тмил ва̄рēгыт: хо̄тпа ма̄гыс тавēн э̄рнэ рӯ­пата кинсэ̄гыт; тав ётэ потыр­тэ̄гыт, суссылтэ̄­гыт, манхурип рӯпатат о̄лэ̄гыт; ханищтахтуӈ­кве таӈхи те, ханищтап та̄ра-паттэ̄гыт, тувыл таве тув кēтыяныл, лё̄х олныл миве; хо̄т хащтал ма̄т тавēн о̄луӈкве та̄р­витыӈ те, о̄с нё̄таве; 14-18 та̄л яныт ма̄ньлат ма̄хум рӯпитаӈкве таӈ­хēгыт те, о̄с нё̄тумта̄ла­вет, вēрмынтēм рӯпатал кин­савет; профессио­нальный учи­лищат манос высший образо­ва­ние тэ̄лан ханищ­тах­там а̄гит, пыгыт 25 та̄ла­ныл мус рӯпата хо̄н­туӈкве нё̄тавет.
Центр занятости колт рӯпитан ма̄хум тамле нё̄тмил то̄рум ма̄гыс ва̄рēгыт, рӯпата киснэ хо̄тпат ат ойтхатэ̄гыт!
Ты тэ̄ла урыл китыг­лахтан ла̄тыӈ о̄нь­ще­гы̄н те, центр за­нятости населения колн ялэ̄н, адресэ тамле:    
Ханты-Мансийск ӯс, Карла Маркса ӯсхулы, 12 кол. Телефонаныл: 8(3467) 32-05-15, 3205-13, 37-53-51, 32-21-91, тел./факс 32-21-88, e-mail: hm_czn@admhmao.ru. Ищхӣпыӈ ут ло̄псэ: www.deptrud.admhmao.ru. 
Департамент труда и занятости колныл кēтым ля̄ххал ма̄ньщи ла̄тӈыг Светлана Ромбандеева толмащластэ
