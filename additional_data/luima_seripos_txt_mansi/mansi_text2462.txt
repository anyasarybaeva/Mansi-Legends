

	Ва̄т са̄грапнал э̄тпос 9-12 хо̄талытт округув янытыл са̄всыр па̄влытныл, ӯсытныл ма̄хум пормасыт ос тэ̄нутыт тыналан ма̄гсыл Ханты-Мансийск ӯсн ёхталасыт. Ты тыналахтын тэ̄ла рущ ла̄тӈыл «Товары земли Югорской» ла̄ваве.

	Ты та̄л тав хусыт щёс ва̄рыглавес, ма̄хум та̄нти ва̄рум ос 

	щё̄питам тэ̄нутаныл, та̄нти ка̄тыл ма̄щтыр-лам пормасаныл тот тыналасаныл. Титса̄т са̄всыр нампа организация тыг ёхталас. То̄ват та̄нти халанылт акван-нё̄тхатым са̄в 

	та̄л аквъёт рӯпитэ̄гыт. 

	Округ яныг кӯщаюв Наталья Комарова 

	ка̄сыӈ ēмт тыналахтын ма̄хум палт яланты. 

	Ярмаркат сунсыглахтаме порат ма̄хум ёт 

	потырты, мощ титыглыянэ, та̄н хумус рӯпитэ̄гыт. Ёхтум ма̄хум тавēн са̄всыр пӯмащ, атыӈ мӯйлупсат мӯйлуптэ̄гыт. Ты 

	порат Наталья Владимировна я̄ӈк сэ̄тапныл сагим, хорамыӈ па̄ссал мӯйлуптавес.

	Ты ярмарка хӯрум хо̄тал рӯпитас. 

	Тыналан тэ̄нутаныл, пормасаныл нё̄тнэ̄г, пӯмщиг щё̄питым о̄лсыт. Ты порат 

	по̄лям са̄лы нё̄выль а̄тим о̄лыс. Ма̄хум 

	са̄лыӈ нё̄выль урыл аквписыг титыглахтасыт. Са̄всыр щирыл щё̄питым мо̄т ӯйхул нё̄выль са̄в тыналавес. 

	Ма̄н ма̄ньщи хумиюв Иван Качанов, 

	«Турупъя» община тармыл кӯщаиг о̄лнэ хум, 

	ёт тотыглам во̄руй 

	со̄ванэ о̄выл хо̄талт та̄ра ёвтвēсыт. Нёхыс, во̄нтыр, норка, лэ̄пык 

	ос охсар совытныл ю̄нтым тēнтыт, са̄всыр хансаӈ ла̄гыл маснут ос янгӯй котыл ю̄нтым пyркат тот о̄с тыналавēсыт. Са̄в пурка Ха̄льӯс район Саранпа̄вылныл ос 

	Белоярский район 

	Касум па̄вылныл тыг тотыглавес. Та хӯрум хо̄тал сыс «Югра
	Экспо» колн нёлоловхуйлов со̄тыра ляпатем хо̄тпа ёвтхатуӈкв ёхталас. Ярмарка лап-пантым юи-па̄лт ма̄хум тув иӈ минасыт.

	Ёхталан мир ма̄гыс концерт ва̄рыглавес, сценаныл ма̄хум э̄ргысыт ос йӣквсыт. 

	Хӯрмит хо̄талт хо̄тал 

	палыт са̄всыр пӯмащ ёнгилыт ва̄рыглавēсыт. Ня̄врамыӈ ма̄хум ня̄враманыл ёнгын 

	ма̄т хультуптаӈкв вēрмысаныл. Ща̄ня-ныл-а̄щаныл тэ̄нут ёвтнэ̄ныл сыс та̄н 

	уральтым о̄щвēсыт.  

	Ты сака ёмас рӯ-пата, э̄лы ма̄т о̄лнэ соссаӈ ма̄хманув 

	тыг ёхталанэ̄ныл сыс матыр тына-лаӈкв вēрмēгыт, 

	сакати, та̄нти ма̄гсы-ланыл олн мощ 

	сэ̄лэ̄гыт.

	 

	Александр 

	ВЬЮТКИН
