
Ты э̄тпос Ханты-Мансийск ӯст ня̄врамыт ма̄гсыл «СМИшка» нампа фестиваль рӯпитас. Округ янытыл 57 ня̄врам хӯрум хо̄тал сыс Югорский университетыт ханищтахтасыт. 

Фестиваль ва̄рыглам хо̄тпат ла̄вēгыт, та̄н хӯрмит та̄л ня̄врамыт тыт акван-атыглэ̄гыт ос ля̄ххалыт хансуӈкве ханищтыяныл. Фестиваль «СМИшка против наркотиков»  нам о̄ньщи. Илья Стечкин, ЮГУт рӯпитан хум, таи ла̄выс: «Тамле намыл  пиным та урыл номсысув,  а̄гирищит-пыгрищит тамле лю̄ль пищ нупыл ул вос сунсэ̄гыт». 
Ты э̄лы-па̄лт округ янытыл 25 команда та̄нки рӯпатаныл кēтыгласаныл ос та̄н халанылт 19 команда пēриявēсыт ос тыг во̄ввēсыт. Ня̄врамыт «Югра»  телерадиокомпаният ос «Новости Югры» нампа газетат ма̄хум хумус рӯпитэ̄гыт – суссылтавēсыт. Ня̄врамыт хӯрум щирыл кассыт ты интернет, газета ос телерадиокомпания. Тот но̄х-патум а̄гит-пыгыт школа а̄стланэ̄ныл юи-па̄лт Югорский университетын ханищтахтуӈкве вивет. 
Тамле фестиваль общественный связь ос внутренний политика департаментыг, ЮГУ, «Новости Югры» нэ̄пак та̄ратан кол ос «Югра нампа телерадиокомпания аквъёт ва̄рыглэ̄гыт, ля̄ххал тотнэ ма̄т са̄внув а̄гит-пыгыт рӯпитаӈкве вос ка̄сащасыт. Ос э̄лаль ты профессия щирыл вос ханищтахтасыт. 
 
Людмила Тасманова    
 

 
