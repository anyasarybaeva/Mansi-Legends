
Ань ка̄сыӈ та̄л ма̄н округувт о̄лнэ кол мощща ӯнттаве Ты ва̄рмаль урыл потыртан ма̄гсыл Ханты-Мансийск ӯст яныг кӯщаит акван-атыглавēсыт Та̄н потыртасыт, маныр э̄лаль ва̄руӈкв э̄ри са̄внув о̄лнэ кол во сӯнттаве.
Ты э̄лы-па̄лт округ кӯщаюв Н. Комарова тамле ла̄тыӈ ла̄выс, акв та̄л сыс 1 миллион са̄вит квадратный метра кол ӯнттуӈкв э̄ри. Ань нёлолов э̄тпос сыс округув янытыл туп 276 со̄тыра метра ӯнттыма. 
Дмитрий Шаповал губернатор ва̄ӈын хумыг рӯпиты, тав тох ла̄выс. Радужный ӯс, Ханты-Мансийск ӯс ос Советский районт о̄лнэ кол щар мощща ӯнттувес. Туп Югорск ӯст, Сургутский ос Октябрьский районыгт план щирыл колыт ӯнттавет. 
Ань та сапра̄нит та̄н нэ̄пакн хансым плананыл пуссын ёмащакв ловиньтасаныл, суссаныл, иӈ манах метра кол ӯнттуӈкв э̄ри. Ос тот та̄ра-патыс, кол ӯнттын ма̄гыс сака мощща олн округ бюджетныл та̄ставе .
Округувт «Союз строителей Югры» рӯпиты. Та̄н ты олныл лю̄льсаӈ мивет. Ос олн та̄л колыт хумус ӯнттуӈкв. Тувыл иӈ тамле ва̄рмаль та̄н о̄ньщēгыт кол ӯнттын ма̄гыс ма̄ ёвтуӈкв э̄ри Вит ос рēг тотнэ тӯрпат тув мус хартуӈкв э̄рēгыт Тыи ма̄гыс о̄с са̄в олн э̄ри .Ос ты яныг кӯщай ла̄выс ты та̄л оигпан мус хультум нила э̄тпоссыс та̄н700 со̄тыра са̄вит квадратный метра кол тах ӯнттэ̄гыт акв миллион метраг тах ēмты Мо̄лты2012 та̄лсыста̄н1 миллион. 21,8 со̄тыра са̄вит метра ӯнттумыт. 
 
 
 
 
 
 
 
 
