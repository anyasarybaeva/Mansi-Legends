
«Титул» нампа инвестиционный компанияныл пищма ёхтыс, та̄н 2018 тāл яныгпо̄ль э̄тпос ва̄т нупыл хӯрмит хо̄талт сапра̄ни ва̄руӈкве таӈхēгыт.
Тот олныт хоталь холтавет, манса̄вит олн сэ̄лсыт, та урыл акционерыг ла̄внэ хо̄тпатын потыртаӈкве патэ̄гыт. Акционерыт – ты акция-нэ̄пакыт о̄щнэ ма̄хум тох ла̄вавет, тан халанылт ма̄н ханты, ма̄ньщи ос ё̄рн ма̄хманув тамле нэ̄пакыт о̄ньщēгыт.  
Ля̄ххалт хансым о̄лы: сапра̄ни Ханты-Мансийск ӯст, Карла Маркса ӯсхулыт, 15 колт ва̄раве, ёхтын хо̄тпат лов щё̄ст нэ̄пакн хансуӈкве патавет ос титхуйплов щё̄ст сапра̄ни о̄вылтахты. Мощща акционер-хо̄тпат те ёхтэ̄гыт, ты сапра̄ни то̄нт ва̄руӈкве ат патаве, ётыл я̄ӈк на̄тнэ э̄тпос ва̄т нупыл нилыт хо̄талт ущ ва̄раве.
Ты тыныӈ нэ̄пак о̄щнэ ма̄хум инвестиционный компания ва̄рнэ рӯпататэ урыл пуссын ищхӣпыӈ ло̄псыт ловиньтаӈкве вēрмēгыт: http://www.titul.org/. Ханты-Мансийск ӯст телефонаныл тамлет: (3467) 33-17-41, 33-17-44.
Ты коныпал та̄н ка̄сыӈ акционер-хо̄тпаныл электронный адрес во̄вēгыт, тув та̄н на̄ннан са̄всыр ля̄ххалыт тēтуӈкве патэ̄гыт. 
ПАО «ИК СЗРМНС «Титул» колныл тēтым ля̄ххал ма̄ньщи ла̄тӈыг Галина Кондина толмащластэ.
