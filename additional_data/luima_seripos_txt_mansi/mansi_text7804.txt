
Паща о̄лэ̄н! Ам намум Миша Сорокович, Ӯсыт о̄лэ̄гум. Амти па̄влум урыл мощ потыртэ̄гум. Ма̄ньщи щирыл тав Ӯсыг манос Ха̄льӯс па̄влыг ла̄ваве, рущ щирыл – Берёзово. 
Па̄влув 1593 та̄лт ӯнт­тувес. Хо̄ныт кӯщаиг о̄лум порат, тыг ссылкан князь хумыг Александр Меншиков ос Алексей Долгоруков кēтыглаве­сы̄г. Са̄всыр декабристыт, революционерыт о̄с ты мус ё̄рва̄гыл тотыглавē­сыт, тыт саватавēсыт. 
1953 та̄л сӯкыр э̄тпосэ̄т тыт щар о̄выл щёс газ хо̄нтвес.
2018 та̄лт Хāльӯс 425 та̄­лэ то̄влыс. Па̄влувт 6 со̄­тыра 700 арыгкем хо̄тпа о̄лы. Тыт хӯрум школа о̄лы, яныг пӯльница, са̄в ла̄пка рӯпиты, миркол, музей, ялпыӈкол, почта ос мо̄т э̄рнэ колыт о̄лэ̄гыт. Яныг хо̄нтын ялум ма̄хум янытлан ма̄ о̄лы, рущ щирыл ла̄ваве: Мемори­ал ВОВ.
Ам па̄влум сака э̄руп­тылум. Ӯсхулыянэ хосыт ё̄мыгтанэм порат, ак­ваг сунсыглахтэ̄гум, па̄рт­ло̄мтыт ловиньтыянум – тот хансым о̄лы, хоты кол хунь ӯнттувес, хотьютн щё̄питавес. Са̄в нот юв­ле хультум порат тыт ном­тыӈ, ка̄ркам хо̄тпат о̄л­мыт, рӯпитамыт, па̄влув ӯнттысыт. Ань па̄влув там­ле нё̄тнэ, ӯсхулыянэ янгыт, са̄всыр йӣвыт яныгмēгыт. 
Ам тамле ёмас па̄вылт та о̄лэ̄гум, школан ялан­тэ̄­гум, ханищтахтэ̄гум, ты ма̄гыс номтум сака ёмас. 
Я̄тил ма̄хум, а̄гирищит ос пыгрищит, Ха̄льӯсн мӯйлуӈкве ёхталэ̄н. Пус­та̄гыл о̄лэ̄н!
Миша Сорокович, 9 класс, Ха̄льӯс па̄выл
