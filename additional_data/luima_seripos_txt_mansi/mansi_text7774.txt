
Ам намум Григорий Белов, ам Югорск ӯст о̄лэ̄гум. Хунь ма̄ньнув о̄лсум, сака са̄в яласасум. Сӯева̄тпа̄вылт ялпыӈ хо̄­талыт тот о̄лсыт, омамн ос а̄тямн тув тотыглавēсум. Щащēквам о̄с ма̄н ётув яла­сас, тот са̄в соссаӈ ма̄­хум Ӯринэ̄ква хо̄­талн ёхталасыт. Ня̄вра­мыт са̄всыр мо̄йтыт ханищтэ̄гыт, Нина Гри­горьевна Рукова тав хан­сум мо̄йтыт, стихыт ня̄в­рамыт ханищтэ̄гыт. Э̄лын о̄лнэ ма̄тыл ма̄хмыт тыг ёхтэ̄гыт, ам ка̄саласум, лӯима̄ ма̄хум хумус э̄р­гēгыт ос йиквēгыт. Са̄всыр рущ ма̄хум о̄с тыт та̄нки мӯйлэ̄гыт.  

Ам ос ка̄саласум тамле конкурс ма̄ньщи ла̄тӈыл ва̄раве, номсахтасум хо̄т о̄лсыт, хотит ӯнттыс тамле нё̄тнэ ма̄т музей, тыт са­ка са̄в пēс пормас о̄лы. Ты ёмас ва̄рмаль Ольга Соляр ва̄рыс. Мо̄т ма̄тыт са̄в яласас, пēс пормасыт акван-атыс. Таима̄гсыл тамле ёмас музей ма̄н ӯсувт та тэ̄лыс. Сӯева̄тпа̄­выл ул таима̄гсыл тох ла̄­ваве – Сӯй ва̄тат ӯнлын па̄выл. Ос мо̄т щирыл тох номсэ̄гум, во̄т суй улпыл суйты. Ань ма̄н о̄лнэ̄в порат во̄т тот та яласы, ос ляпат я̄ о̄лы, наме – Эска. Пēс порат ла̄вим наме – Пēс я̄. Ма̄н ты ма̄вн Ивдель ӯсныл сосса ма̄хумаквет ёхтала̄лсыт, та̄н нё̄тнэ му­зей ӯнттысыт. Тох та ва̄рим о̄лы то̄рум ма̄кве. 
Ам о̄пам ла̄вум потре. Тав тыг тотвес, хунь нила та̄лэ о̄лыс. Оматэ-а̄тятэ ёт ос а̄пщияге ос ув­щитэ ёт тыг ва̄нтласыт, та порат лё̄ӈханыл сака лю̄ль о̄лсыт, то̄ва ма̄т ла̄глыл ё̄мсыт.
Ам ёмас ла̄тыӈ ла̄вēгум, та сымыӈ ма̄хмыт урыл. Ма̄н ӯсувт памятник земли югорской ос Сӯева̄тпа̄выл музей ӯнттым о̄лэ̄г.
Григорий Белов, 
Югорск ӯс
