

	«Хо̄тал» нампа театрыт рӯпитан артистанув ня̄врамыт оманыл-а̄тяныл ёт та̄нти палтаныл мӯйлуӈкве во̄вияныл. Мощēртын Йильпи та̄лув ты ёхты, тамле ёмас, ща̄гт тотнэ ялпыӈ хо̄тал ка̄сыӈ хо̄тпа ӯритэ. Таима̄гыс артистыт ня̄врамыт ма̄гсыл «Елена Премудрая» нампа спектакль ва̄рсыт, тот суссылтэ̄гыт, хумус а̄гирищитын-пыгрищитын та̄ксар хо̄тпаг яныгмаӈкве э̄ри, нэ̄мат а̄гм та̄н палтаныл ул вос ханы. Ты рущ мо̄йт сунсым яныг ма̄хум ос ня̄врамыт аквтуп та̄нти мо̄йтын ёхтыгпēгыт, тот пēс йис порат о̄лум рущ ма̄, коланыл, та̄н маснутаныл ка̄салэ̄гыт, э̄рганыл хӯнтамлэ̄гыт. Тамле пӯмыщ мо̄йт суссылтан ва̄рмаль Александр Тургачёв щё̄питастэ, тав ты режиссёрыг о̄лы. 

	Спектакль коныпал ня̄врамыт ёнгалтаӈкве патавет. Ащирма тотнэ о̄йка ос Тӯйт а̄гикве ёт ёнгēгыт тах. Са̄в ощхуль ос касыл ва̄раве, ёхталан ня̄врамыт атыӈ, са̄ккарыӈ тэ̄нутыл мӯйлуптавет. 

	Ва̄т са̄грапнал э̄тпост 21 хо̄талныл ос 29 хо̄талэ мус на̄н ня̄враманын ёт тув театрын ёхталаӈкве во̄вавēн. 

	Адресэ тамле: Ханты-Мансийск ӯс, Мира ӯсхулы, 14 А кол. Ня̄врамыт ма̄гсыл билет тынэ 500 солко̄ви, яныг ма̄хум ма̄гсыл – 300 солко̄ви. Матыр титыглаӈкве те э̄ри, ты телефон хосыт потыртэ̄н: 33 54 61.

	 

	 

	Тēтым ля̄ххал ма̄ньщи ла̄тӈыг 

Г. Кондина толмащластэ
