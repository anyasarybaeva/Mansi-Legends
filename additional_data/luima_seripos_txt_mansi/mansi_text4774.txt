
Ты э̄тпост округ мирколт рӯпитан кӯщаит сапра̄нияныл о̄лыс. Та̄н тот са̄всыр программат ма̄гыс са̄в олн ла̄кква-уртсыт. 
Ань о̄лнэ кол ёвтнэ ма̄гыс субсидия-олн ӯрнэ хо̄тпат о̄ста арыг олныл мивет.
— ма̄ньлат щēмьят ма̄гыс 113 млн солко̄-ви миве;
— ма̄ньщи, ханты ос ё̄рн щēмьят ма̄гыс — 45 млн солко̄ви;
— бюждетный колытт рӯпитан ма̄хум — 138 млн солко̄ви.
Ты хо̄тпат пуссын 2011 та̄лт сӯкыр э̄тпос 22 хо̄талэ э̄лы-па̄лт заявление-нэ̄пак хассыт ос наманыл олн ӯрнэ очередин акван-хасвēсыт. Ты олныт пуссын акван-ловиньтаӈкв те, ты та̄л о̄вылтахтам па̄сныл тит млрд арыгкем солко̄ви тах ēмты. 
Ипотека-олн вим щēмьят о̄с тах нё̄тавет. Са̄в ня̄врамыӈ щēмьят, мощща олн сэ̄лнэ ма̄хум ос ня̄враманыл та̄нттēныл янмалтан ща̄нит манос а̄щит хотьютаныл та̄н халанылт э̄рнэ порат олн банкын ат ойтыс, та̄н тах нё̄тавет. 
Тыи ма̄гсыл ань 81 млн солко̄ви миве. Ты олныт туп а̄рнта о̄щнэ ма̄хум ма̄гыс мивет.
