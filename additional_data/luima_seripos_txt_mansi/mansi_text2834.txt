

	Яныгпо̄ль э̄тпост округ соссаӈ мир ёт рӯпитан Ассамблея колт заседание о̄лыс. О̄лум сапра̄нин губернатор Аппаратыт кӯщаиг о̄лнэ нэ̄ Ольга Белоножкина ёхталас. Тыт о̄лнэ яныгпа̄ла соссаӈ ма̄хум тув о̄с во̄виньта̄лвēсыт.

	Тот ат са̄всыр тэ̄ла урыл потраныл о̄лыс. Та̄н халанылт щар ма̄к ань о̄лнэ округ нам мо̄т щирыг намаяӈкве тахвес, ва̄тииг ла̄вуӈкве - Югра. Ма̄н соссаӈ ма̄хманув ос Ассамблея депутатыт округ наме мо̄т щирыл намтуӈкв щар ат ка̄сащасыт. Таима̄гсыл соссаӈ депутатанув округув наме хуритэ̄тыл хультуптаӈкв таӈхияныл. 

	Ольга Белоножкина то̄нт ла̄выс: «Соссаӈ ма̄хум, на̄нти о̄щнэ номтанын аквписыг тох те тармыл патсаны̄н, на̄нан ат э̄рнэ са̄кконыт  атыпыл пирмайтанувет!» 

	 

	Александр ВЬЮТКИН хансыс ос хури ва̄рыс.
