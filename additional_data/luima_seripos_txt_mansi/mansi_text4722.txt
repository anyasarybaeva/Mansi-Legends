
Сӯкыр  э̄тпос  атыт  хо̄талэ̄т  Ханты-Мансийск  ӯст  ма̄-во̄й  но̄х-вуим рӯпитан  хо̄тпат  янытлавēсыт. То̄нт  са̄в ма̄хум  мӯйлуӈкве  тыг  ёхталасыт  ос  та̄н ма̄гсыланыл  хо̄тал  палыт  мӯйлын  колыт ва̄рыглавēсыт.
А̄лпыл мӯйлын ма̄хум «Ма̄-во̄й ос газ» музей кол по̄хат кон акван-атхатасыт. Тот са̄в та̄л рӯпитан ос пенсиян патхатам хо̄тпат о̄лсыт, ос та̄наныл янытлан ма̄гыс кӯщаит, тувыл ма̄ньлат а̄гит-пыгыт ёхталасыт. Та музей колнор онтсыл ка̄сыӈ та̄л ат са̄мпа по̄сыт но̄хтагатавет. Ты та̄л тот хӯрум хо̄тпа янытлавēсыт, ос о̄выл щёс акв яныг колт рӯ-питан ма̄хум э̄сгувēсыт ос та̄н коланыл тув хасвес. 
Тот энергетикат яныг нам о̄щнэ хум Владимир Соколов, тувыл «Красноленинскнефтегаз» колт о̄выл кӯщаиг о̄лум хум Григорий Лазарев ос НГДУ «Мамонтов-нефть», «Красноленинскнефтегаз», «Ноябрьскнефтегаз» колытыт рӯпитан кӯщай хум Борис Нуриев ат сампа по̄сын наманыл хасвēсыт. Округувт ОАО «Сургутнефтегаз» компания са̄в та̄л рӯпиты, тав наме о̄с тув хасвес. Та̄наныл пуссын Наталья Комарова яныт-ласанэ. Ос Соколовыт, Лазаревыт, Нуриевыт щēмьятын янытлан нэ̄пакыт мӯйлуптас. 
Кӯщай нэ̄ ла̄выс: «Ты янытлан ма̄хманув, со̄ль, сака са̄в рӯпата ва̄рсыт. Тамле по̄сыл нэ̄мхотьют нас тох ат миве, намыт тув хаснэ ма̄гыс ты о̄лнэ ма̄вт са̄в ёмас ос мирн па̄рыс тотнэ тэ̄лат ва̄руӈкве э̄рēгыт». 
Та юи-па̄лт ма̄хум музейн щалтсыт, тот экскурсия о̄лыс ос мӯйлын ма̄хум та̄нки халанылт ва̄йхатасыт. Ётыл пуссын «Югра-Классик» колн атвēсыт. Тот «Чёрное золото Югры» нампа касылт но̄х-патум организацият ос ёмщакв рӯпитан хо̄т-пат янытлавēсыт. Ты э̄лы-па̄лт ма̄хум ёт РФ энергетика министр кӯщай ва̄ӈын хум Павел Сорокин пащалах-тас ос министерстваныл Александр Новак, кӯщаяныл, кēтум ла̄тыӈ ловиньтастэ. Тувыл тэ̄н Наталья Комарова ёт ты касылт но̄х-патум хо̄тпат мӯй-луптасанэ̄н. Касыл ка̄сыӈ номинациятэ̄т хӯ-рум колыт янытлавēсыт ос щар о̄выл местан та̄н ла̄ввēсыт:  
—ЗАО «ЛУКОЙЛ-АИК»; 
— ООО «ЛУКОЙЛ-Западная Сибирь»;
— ООО «КанБайкал»;
— «РН-Юганскнефтегаз». 
 «За сотрудничество с коренным населением» касылт «ЛУКОЙЛ-Западная Сибирь» ком-пания ла̄ввес ос ОАО «Сургутнефтегаз» ма̄хум «За эффективность работы с недрами» э̄сгувес. Ты коныпал та̄н «Компания года» ос «Чёрное золото Югры»  диплом-нэ̄пакыл май-вēсыт. Мо̄лты та̄л  о̄с тāн но̄х-патсыт. 
