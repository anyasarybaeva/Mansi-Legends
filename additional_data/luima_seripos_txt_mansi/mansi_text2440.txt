

	Ма̄нь таквс э̄тпос 28-31 хо̄таланэ̄т Ханты-Мансийск ӯст соссаӈ ма̄хум «Финно-угорские встречи в Югре» нампа са̄всыр хо̄нтхатыглапыт ва̄рыгласыт. Та хо̄талытт ма̄ янытыл о̄лнэ финно-угорский ма̄хум пуссын мӯйлысыт.

	О̄выл тамле хо̄нтха-тыглап 1928 та̄лт рēтыӈ ю̄свой э̄тпос 28 хо̄талэ̄т Финляндият о̄лыс. Та порат финно-угорский ма̄хум 

	са̄всыр тэ̄лат урыл потыртасыт, э̄рнэ нэ̄пакыт хассыт: халанылт юртыӈыщ рӯпитаӈкве патэ̄гыт, ла̄тӈаныл хотталь ул вос со̄ймēгыт, но̄х-во̄рмалтаӈкве патыяныл.

	Ань ос о̄выл хо̄нт-хатыглап «Культура» нампа колт о̄лыс. 

	Соссаӈ ма̄хум ла̄тӈаныл ос пēс йис ва̄рмаляныл урыл потыртасыт. ЮГУ колт «Роль общественных организаций в сохранении финно-угорских языков и культур» ханищтап ва̄рыглавес. «Торум Маа» музейт мӯй ма̄хум пӯрлахта-сыт. Тув са̄в мир ёхталас, э̄лы хо̄н ма̄ рӯт хо̄тпанув о̄с о̄лсыт – Финляндияныл ос Россия лӯи ма̄ ēрныл. Ты тэ̄лат округт о̄лнэ ма̄ньлат соссаӈ ма̄хум организация хосыт щё̄пита̄лвēсыт.

	Светлана 

	Матвеева
