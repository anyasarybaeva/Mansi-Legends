

	Ты э̄тпос 6 хо̄талэ̄т округ кӯщаюв Наталья 

	Комарова хӯлтнэ нэ̄пак хансыс, тот та урыл хансым о̄лы – ань э̄тпос сыс акв хо̄тпан тэ̄нут ёвтнэ ма̄гыс манса̄вит солко̄ви э̄ри. Рущ ла̄тӈыл ты олныт «прожиточный минимумыг» ла̄вавет.


		Ты нэ̄пак хосыт тамле ва̄рмаль та̄ра-патыс. 

		Ювле хультум хӯрум э̄тпос сыс округувт тэ̄нут 

		тынаныл мощщагнувег ēмтмыт. Таима̄гыс ня̄врамыт, пенсия винэ хо̄тпат, рӯпитан ма̄хум 

		акв э̄тпосн тыса̄вит солко̄вил ловиньтымат:

		 

		II квартал:

		- ня̄врамыт ма̄гыс – 14 со̄тыра 234 солко̄ви;

		- пенсия винэ ма̄хум – 11 со̄тыра 759 солко̄ви;                                  

		-рӯпитан хо̄тпат – 15 со̄тыра 525 солко̄ви; 

		III квартал:

		- ня̄врамыт - 13 со̄тыра 567 солко̄ви;

		- пенсия винэ ма̄хум  –  11 со̄тыра 413 солко̄ви;

		-рӯпитан хо̄тпат – 15 со̄тыра 49 солко̄ви.

		 

		Ты йист ла̄пканувт тэ̄нут ман пормас 

		тынаныл акваг но̄х та нё̄тавет. Ос 

		ты хӯлтнэ нэ̄пак хосыт ань са̄в хо̄тпа 

		нё̄туӈкв ат патавет. Матыр олн-нё̄тмил винэ ма̄гыс «справка о доходах» нампа нэ̄пак акваг титыглаве. Ос хо̄тпат сэ̄лум манос 

		винэ олнаныл «прожиточный минимум» 

		са̄витныл мощ са̄внув солко̄ви ке выгыт, тав 

		э̄лаль тах ат нё̄тавет.

		Округ мирколныл тēтым 

		ля̄ххал ма̄ньщи ла̄тӈыл 

		Валентина Хозумова хансыстэ


	 
