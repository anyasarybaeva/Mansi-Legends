
Ма̄н округувт хусахтем та̄л акв организация рӯпиты, рущ ла̄тӈыл ла̄ваве – государственная инспекция труда. Тот рӯпитан кӯщай хум Евгений Кривобоков ва̄рнэ рӯпатаныл урыл мирн акваг потырта̄лы. Тав ань онтолов э̄тпос сыс ва̄рум рӯпатаныл урыл тамле ла̄тыӈ ла̄выс.Ты э̄тпосыт сыс та̄н хӯрум со̄тыратем рӯпитан ма̄ уральтасыт. Ты инспекцият 

	рӯпитан хо̄тпат та̄нти хотты предприятие

	уральтаӈкв ат вēр
	мияныл. Та̄н ма̄хумн пищмал хансавет те, то̄нт ты та̄н та предприятие уральтыяныл.

	Са̄выӈпа̄лэ нэ̄ хо̄тпат та̄н полщ тотнэ нэ̄пак хансэ̄гыт. Та̄н са̄в рӯпитаӈкв ла̄вавет, ос ты рӯпата ма̄гсыл олныл сака ат ойтавет. Вахта щирыл рӯпитан ма̄хум о̄с са̄всыр щирыл ла̄пала̄лавет. Та̄н Лӯи ма̄т рӯпитэ̄гыт, олныл та̄ра ат мивет, юв та минэ̄гыт. Юв ёхтэ̄гыт, олнаныл такос ӯрияныл, нэ̄матыр олн а̄тим. 

	Та̄н халанылт то̄ват са̄кконыт ёмащакв ат ва̄ганыл, са̄кконыт ловиньтанэ̄ныл порат торгамтаӈкв ат вēрмияныл. Ӯщлахтын пораныл хунь ёхты, номсэ̄гыт – са̄в отпуск-олн тах выгыт. Ос рӯпитан э̄тпосаныл ловиньтавет, туп хо̄т э̄тпос та̄н рӯпитамыт. 

	Ты э̄тпосыт ма̄гыс олныл та мивет. Таима̄гыс ты са̄в хо̄тпа ты инспекциян пищма хансэ̄гыт.

	Е.Кривобоков ла̄выс, 

	са̄в хо̄тпа рӯпитан ма̄наныл ёт суты-тахтэ̄гыт. Ос та̄н по̄хан тēтуӈкв хунь патавет, то̄нт ущ сутн минэ̄гыт. Ты э̄лы-па̄лт матыр та̄рвитыӈ ва̄рмаль те о̄лыс, та̄н кӯщаяныл нупыл нэ̄матыр ля̄льт ат ла̄выгласыт, нас роттыг о̄лсыт. Турн ёхтын мус та̄н вēритэ̄гыт. Сут о̄лнэ порат ты инспекцияныл акв специалист-хо̄тпа тот о̄с о̄лы, тав ты хо̄тпа тармыл-паттытэ.

	Колыт ӯнттын ма̄т сака са̄в ма̄хум сакватахтэ̄гыт. Мо̄лты та̄л 17 хо̄тпа рӯпитаманыл порат а̄тимыг ēмтсыт. Ань ос ты та̄л онтолов э̄тпосанэ сыс 12 хо̄тпа порсыс. Тамле ты та̄рвитыӈ ва̄рмалит ēмталэ̄гыт.

	 

	Валентина 

	Васильева
