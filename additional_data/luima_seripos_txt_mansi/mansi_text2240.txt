

	Ха̄льӯс район Восыӈтӯр па̄вылн ялмум порат школан щалтсасум. Кӯщаиг тот Татьяна Валерьевна Кондратьева рӯпиты. Ам таве школа урыл китыгласлум, на̄н ань э̄лаль тав потре ловиньтэлы̄н.

	– Школавт нёлса̄т ня̄врам ханищтахты. 

	Ань то̄ва колта̄глыт савалап ня̄врамыт та̄нти палтаныл выгыт, таима̄гыс ты 

	са̄вит ня̄врам, та̄н та̄ланыл тай мощща о̄лнув. Са̄всыр мир 

	ня̄врамыт ханищтахтэ̄-гыт – ма̄ньщит, хантыт, рущит, хатанит ос мо̄т мирытныл о̄лнэ а̄гири-щит-пыгрищит.

	Ханищтан хо̄тпанув пуссын о̄лэ̄гыт, ёмащакв рӯпитэ̄гыт. Ам ты школат рӯпитанэм 

	атыт та̄лыг ты ēмтыс. Хоталь а̄ти э̄рнэ матыр пуссын о̄лы, ищхӣпыӈ ут (ноутбук) ка̄сыӈ ня̄врамын ёвтсӯв. Колнакытт кина суснэ экраныт тагатасӯв. Нэ̄пак о̄щнэ колнакн ловиньтан нэ̄пак са̄в ёвтсӯв, 

	ты ма̄гыс олн акваг та̄стэ̄в. 

	Ма̄ньщи ла̄тыӈ ханищтаӈкве ка̄сащан ня̄врамыт Роза Семёновна Новьюхован ханищтавет. Соссаӈ 

	хо̄тпат та̄нти ла̄тӈаныл ат те ва̄ганыл, ты 

	ёмас хунь. Ам а̄гим ищхӣпыӈ ут хосыт Германият о̄лнэ хум ёт потрама̄лы, таитэ 

	ла̄ви: «На̄н округынт ма̄ньщит ос хантыт о̄лэ̄гыт, ам та̄н ла̄тӈа-ныл ханищтаӈкве сака таӈхēгум кос. Ос хотьют ёт потыртаӈкве, ат ва̄глум. Таяныт ёмас ва̄рен, наӈ а̄нумн хотты ла̄тӈыт хансэ̄н, ам сакати ты щирыл мощ ханищтэ̄гум». Э̄лы хо̄н ма̄ хо̄тпат тох та таӈхēгыт ханищтаӈкве мо̄т мирыт ла̄тыӈ. Ос тыт о̄лнэ соссаӈ ма̄хум та̄нти ла̄тӈаныл нупыл тэ̄ланыл а̄ти, рущ ла̄тӈыл та потыртэ̄гыт. Тувыл та ла̄вēгыт, ань ня̄враманыл ща̄нь ла̄тыӈ ханищтаӈкве ат таӈхēгыт. Хумус та̄н патэ̄гыт ханищтаӈкве, юн нэ̄мхотьют ат 

	потырты, ос воссыг хо̄т таве хӯлыяныл. 

	Ма̄н школавт ханищтахтан ня̄врамыт пуссын юртыӈыщ олэ̄гыт, халанылт ат та ла̄вēгыт, наӈ ты мирныл, та мирныл о̄лэ̄гын. Ма̄н ма̄гсылув ня̄врамыт 

	пуссын аквхурипат, 

	ка̄сыӈ ня̄врам э̄рупты-лӯв. Хотьют хоты мирныл о̄лы, ат уртхатэ̄в, акв ляльт 

	ёмас номтыл сунсэ̄в. 

	– Татьяна Валерьевна, наӈ хо̄т самын патсын?

	– Ам Ма̄рий Эл ма̄т 

	самын патсум, тот 

	яныгмасум. Хӯрум ня̄врам о̄ньщēгум – акв а̄ги ос кит пыг, пыгагум юрт ня̄врамыг. Та̄н ань пуссын янгыт, школа а̄стласыт. Ам иӈ ма̄ниг о̄лмум порат омагум-а̄тягум 

	хотталь щалтсы̄г. Ащо̄йкам ос анēквам ёт яныгмасум, тэ̄н сас намыӈ-суиӈ хо̄тпаг о̄лсы̄г. Ащо̄йкам «Заслуженный учитель Марийской ССР», ветеран войны ос 

	«Участник блокадного Ленинграда» намыт о̄ньщас. Анēквам 

	Верховный Совет депутатыг рӯпитас. Ханищтахтамум порат тэ̄н а̄нумн акваг нё̄тсы̄г. Ма̄н пуссын марийский ла̄тыӈ ва̄глӯв, ня̄враманум о̄с потыртэ̄гыт.

	Татьяна Валерьевна хо̄тпа нупыл сымыӈ нэ̄. Потре ма̄гыс тавēн ам пӯмащипа ла̄тыӈ 

	ла̄всум. Колта̄гыл 

	ма̄хманэ пуссын пуста̄гыл вос о̄лэ̄гыт, То̄рум ёт, О̄тыр ёт вос о̄лэ̄гыт. 

	 

	Светлана 

	Ромбандеева

	 
