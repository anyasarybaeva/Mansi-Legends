
Ха̄льӯс район Кимкъясуй па̄вылт йильпи пӯльница ӯнттувес. Ты кол мо̄лты та̄л яныгполь э̄тпосныл рӯпитаӈкве о̄вылтахтас. Акв палъēрēт пусмалтан кол о̄лы, мо̄т палъēрēт лēккар о̄лнэ колыл ва̄рвес. Тамле пӯльницат округ янытыл ань ма̄нь па̄вылквет ӯнттавет.

	Ты э̄лы-па̄лт Кимкъясуй па̄вылт пӯльница пēс колт о̄лыс. Мо̄лты 

	та̄л туи порат ма̄ньлат хум лēккарыг рӯ-питаӈкве тув ёхтыс. Тав наме Иван Васильевич Хозумов. Ма̄ньщи пыг Ханты-Мансийск ӯст медицинский 

	академия а̄стлас. Тот тав фельдшерыг ханищтахтас. Таквсы порат Кимкъясуй па̄вылн ялмум порат тав ётэ хо̄нтхатыгласум ос рӯпататэ урыл китыг-ласлум. Иван Васильевич ювле таи ла̄выс. 

	– Ам о̄йттур э̄тпост тыг ёхтысум, кит 

	э̄тпос лēккарыг рӯпи-тэ̄гум. Ханты-Мансийск ӯст хӯрум та̄л ос 

	нёлолов э̄тпос лēкка-рыг ханищтахтасум. Тот хӯрмит курсыт пӯльницат ма̄нь лēккарыг рӯпитасум. Ханищтахтуӈкве а̄стла-сум, рӯпата кинсым Ха̄льӯсн минасум. Тот ла̄ввēсум, Кимкъясуй па̄вылт лēккар хо̄тпа 

	э̄ри. Ты э̄лы-па̄лт 

	рӯпитан нэ̄ мо̄т ма̄н о̄луӈкве ва̄нтлас, 

	па̄влыӈ ма̄хум лēккар та̄л хультсыт.  

	Па̄вылт о̄лнэ яныг-хо̄тпат пуссын яныг 

	тавление о̄ньщēгыт, 

	та̄н палтаныл ялантэ̄-гум, тэ̄рпил манос 

	уколыл ва̄риянум. Садикын ос школан ялантан ня̄врамыт а̄гмыӈыг ул вос ēмтсыт, прививкал тӯщтыянум. 

	Таи ёмас, йильпи пӯльницат ань са̄всыр э̄рнэ оборудование 

	пуссын о̄лы. Тувыл 

	то̄ва тэ̄рпи тыт а̄тим, ты утыт ма̄гсыл амки Ха̄льӯсн ялантэ̄гум. ФАПыт тэ̄рпи тыналан кол о̄с ат рӯпиты. Ань лицензия-нэ̄пак  ва̄руӈкве эри, туп 

	то̄нт тэ̄рпи тыналан 

	кол тыт пӯнсуӈкве 

	ро̄ви. Кимкъясуй па̄-вылн мус яласан лё̄ӈх а̄тим, тыг ёхтумум 

	порат ам та̄ра мотор 

	ос ха̄п ёвтсум. Тэ̄лы 

	порат Кульпасн ос Ха̄льӯсн яласанэм ма̄гсыл ма̄шина э̄ри. Щёлыӈыг ке ēмтэ̄гум, ма̄шина о̄с тах 

	ёвтэ̄гум. 

	Ма̄ньлат хум ёт 

	потыртамум, таве китыгласлум, лēккарыг ханищтахтуӈкве такви ка̄сащас манос ща̄нягēн-а̄щагēн тув кēтвес. Ма̄ньщи пыг ювле ла̄выс: «Ам увщим Саранпа̄вылт лēккарыг са̄в та̄л рӯпиты, тыи ма̄гсыл ща̄нягумн-а̄щагумн, ла̄ввēсум, лēккарыг о̄с вос ханищтахтэ̄гум.  Школа а̄стламум юи-па̄лт Ханты-Мансийск ӯсн минасум. Лēкка-рыт ма̄хум пусмалтым, сака э̄рнэ рӯпата ва̄рēгыт, тыи ма̄гсыл тот ханищтахтуӈкве ка̄сащасум». 

	Иван Васильевич ща̄няге-а̄щаге Саранпа̄вылт о̄лэ̄г. 

	Оматэ наме Людмила Ивановна Волкова, 

	а̄тятэ ос Василий Иванович Хозумов. Оматэ ма̄щтыр нэ̄г о̄лы, ю̄нсхатуӈкве сака ёмащакве ха̄сы. Тав са̄всыр маснут, пуркат ос сувенирыт тыналан ма̄гсыл ю̄нты. А̄тятэ 

	ань пенсият о̄лы, ты 

	э̄лы-па̄лт тав са̄в та̄л совхозт трактористыг рӯпитас. Туи порат тэ̄н Кимкъясуй па̄вылн пыгēн па̄лт мӯйлуӈкве ёхталасы̄г. 

	Ань округувт рӯпитам са̄ккон щирыл, ма̄ньлат  хо̄тпат лēккарыг ханищтахтаманыл юи-па̄лт ма̄нь па̄вылквен рӯпитаӈкве ке минэ̄гыт, та̄н акв миллион солко̄вил ойтавет. Фельдшерыт 

	ос ма̄нь лēккарыт 

	ос 500 со̄тыра 

	солко̄вил мивет. Иван Васильевич мир пусмалтан департаментыл  ты олныл о̄с 

	тах ойтаве. Ань 

	ма̄ньщи хум контракт-нэ̄пак щирыл ат 

	та̄л Кимкъясуй па̄вылт рӯпитаӈкве тах паты. Тав па̄вылт о̄луӈкве ханьщувлас, тыи 

	ма̄гсыл Кимкъясуй па̄вылт о̄луӈкве тавēн мӯсты.

	Ам ты ма̄ньщи пыгн паща ла̄тыӈ кēтэ̄гум. Рӯпататэ э̄рнэ щирыл вос мины, па̄влыӈ ма̄хманэ пуста̄гыл вос о̄лэ̄гыт.

	Людмила 

	Тасманова
