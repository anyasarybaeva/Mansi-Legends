

	Ты э̄тпос 19 хо̄талэ̄т Анатолий Николаевич Хомяков 85 та̄лэ то̄влыс. Ты ма̄ньщи о̄йка округ янытыл ёмащакве ва̄ве. Пенсиян минаме юи-па̄лт тав Кондинский район Половинка па̄вылт хо̄нтаӈ ма̄ньщит пēс пормасаныл акван-атуӈкве патыс. Ва̄т са̄грапнал э̄тпос 10 хо̄талэ̄т тав ва̄рум музее 25 та̄лэ тах то̄влы.

	О̄влэ̄т о̄йка таккēт рӯпитас, са̄в ма̄ньщи пēс пормасыт такви ма̄щтырласанэ. Ань  а̄гитэ Галина Анатольевна Мостовых музейт кӯщаиг о̄лы,  тав 

	ётэ хо̄т хо̄тпа рӯпиты. 

	Анатолий Николаевич ты рӯпатаныл 

	по̄хын хунь минас, ловиньтан нэ̄пакыт хансуӈкве патыс. 2012 та̄лт тав «Река моей жизни» нампа нэ̄пак та̄ратас. Тот тав такви о̄лупсатэ урыл хансыс: тав яныгмаме порат  хо̄нтаӈ ма̄ньщит хумус о̄лсыт, а̄тятэ хо̄нтлаӈкве хумус тотвес, хумус  ка̄сыӈ хо̄тал таве юв ӯрсаныл. Ты нэ̄паке урыл тав ла̄выс: «Ма̄н та̄рвитыӈ порат яныгмасӯв, то̄ва порат тэ̄та̄л о̄лсӯв. Ты нэ̄пак таи ма̄гсыл хансыслум, ань о̄лнэ ма̄ньлат хо̄тпанув та пора урыл са̄внув вос ва̄гыт». 

	Акв та та̄лт тав «Рецепты кондинской кухни» нампа нэ̄пак щё̄питас. Хо̄нтаӈ ма̄ньщит хӯл исмит 

	хумус пайтэ̄гыт, пилыӈ ня̄нь ос са̄всыр мо̄т 

	тэ̄нут хумус ва̄рēгыт, пуссын та нэ̄пакн хассанэ. 

	Кондинский районт Силава па̄выл о̄лы. Та па̄вылт Ольга Александровна Фомичёва ня̄врамыт ӯщлахтан «Юрсил» нампа ма̄ ва̄рыс. Ка̄сыӈ та̄л ня̄врамыт ӯщлахтуӈкве тув ёхталэ̄гыт. Анатолий Николаевич са̄в 

	та̄л  Ольга Александровнан нё̄ты. Ты та̄л 

	о̄йттур э̄тпост хо̄нтаӈ 

	ма̄ньщит пēс йис ва̄рмаляныл урыл 

	ня̄врамытн потыртаӈ
	кве о̄с тув ялыс.

	Яныг рӯпата ва̄рнэ̄тэ ма̄гсыл о̄йка Кондинский районт сака янытлаве. Анатолий Николаевич ань «Почётный гражданин Кондинского района» нам о̄ньщи. 

	Ма̄н, редакцият рӯпитан ма̄хум, ты хо̄нтаӈ ма̄ньщи о̄йка 

	85 та̄лэ то̄влум кастыл 

	ос округув 85 та̄лэ 

	кастыл янытлылӯв. Тав ма̄ньщит пēс йис ва̄рмаляныл но̄х-во̄рмалтан ма̄гсыл са̄в ё̄р пиныс. Тавēн ма̄н са̄в сымыӈ ла̄тыӈ кēтэ̄в. На̄й-О̄тыранэ̄н вос ӯргалаве. Пус ка̄т, пус ла̄гыл. 

	 

	Людмила 

	Теткина
