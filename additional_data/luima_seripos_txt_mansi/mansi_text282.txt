
Хультум э̄тпос 14 хо̄талэ̄т Россият хӯл алыщлан ма̄хум ялпыӈ хо̄таланыл о̄лыс. Ты природный ресурс Департамент кӯщай Евгений Платонов мирколт хӯл янмал­тан ос хӯл алыщлан хо̄тпат акван-атыгласа­нэ. Ты ва̄рмалин общинат рӯпитан хо̄тпат, хӯл са̄вмалтан заводыт рӯпитан ма̄хум ос неком­мерческий организацият са̄всыр кӯщаит тув во̄виньта̄лвēсыт.
cash advance for ssi recipients
Яныг кӯщай ва̄ӈын хум Александр Кисе­лёв ла̄выс, ань Югра ма̄т хӯл пувим 164 пред­приятие рӯпиты. Та̄н ка̄сыӈ та̄л 15-17 тон­на я̄ӈк хӯл алыщлэ̄гыт. Мо̄лты та̄л сыс онтолов­кем со̄тыра тонна хӯл пувсыт. Ос ювле хуль­тум хӯрум та̄лытныл ты пора сака мощща хӯл катын-паттувес.
Ты таима̄гыс тох ēмтыс, ань сака са̄в хо̄тпа мори хӯл алыщлэ̄гыт. Тувыл ос акв тэ̄ла хосыт хӯланув мощщамēгыт, округувт ма̄-щунит но̄хвивет, тыил я̄т вита­ныл сака па̄ӈктавет. Хӯл алыщлан ма̄хум ла̄всыт, па̄ӈкыӈ вит урыл нэ̄мхо̄т щар нэ̄матыр потыр ат о̄лыглы, тыи ос мо̄т та̄рвитыт ёлтуйтыглым о̄ньщавет.
Ань матъёмас окру­гувт хӯл са̄вмалтан завод ӯнттувес. Тот мохсаӈ, ӯсхул, ка̄рай ос мо̄т я̄ӈк хӯлыт янмалта­вет. Мощ яныгманэ̄ныл юи-па̄лт та̄н я̄тытн, тӯрытн та̄рталавет. Хӯл са̄вмалтан ма̄гыс 20112013 та̄лытн окружной программа пирмайта­вес. Ты хосыт 2011 та̄лт хӯл янмалтан ма̄гыс 111 миллион солко̄ви, 20122013 та̄лт 120 миллион солко̄ви холтвес. Муни­ципалитет кӯщаит хӯл алыщлан хо̄тпатын о̄с нё̄тэ̄гыт. Тох ты та̄л 68 миллион солко̄ви са̄всыр ва̄рмалит ма̄гыс холтвес.
Евгений Платонов ла̄выс: «Округ прави­тельство кӯщаянув хӯл алыщлан ма̄хум та̄рвит в а̄ р м а л я н ы л у р ы л ва̄ганыл. Ты тэ̄лат мӯсхал щирыл щё̄питаӈкве нё̄тэ̄гыт. Югра ма̄т нот па̄лытыл тыныӈ хӯл пуваве. Таима̄гыс ты ва̄рмаль ма̄н та̄кыщ уральтаӈкве патылӯв».
