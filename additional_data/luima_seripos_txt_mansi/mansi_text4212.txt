
Иван Ломакин Ха̄льӯс район Саранпа̄выл школат ня̄врамыт па̄ссаӈ щахныл касуӈкве ханищтыянэ. Тав мо̄лал Ханты-Мансийск ӯсн ёхталас. Ӯст «Олимпийский резерв школат» каснэ ва̄рмаль щирыл э̄лаль ханищтахты. Ты ма̄ньлат пыг а̄ще рущ о̄йка, оматэ ос ма̄ньщи нэ̄. Иван ня̄врамыт мӯтраӈ ва̄рмалин ханищтыянэ. Та̄н ёмщакв вос о̄лэ̄гыт, лю̄ль нак ул вос ва̄рēгыт. Ты ка̄ркам пыг ма̄н сака янытлылӯв.
