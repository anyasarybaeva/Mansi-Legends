
Ханты-Мансийскан соссаӈ ма̄хум ёт ва̄йхатуӈкве Анхель Миляков ёхталас. Тав нё̄тнэ хурит ка̄тыл по̄слы, ос по̄слум хуриянэ̄н ты наме тув хансытэ. Такви намнэ̄пакет  тав Андрей Васильевич Миляховыг хансым о̄лы, 1974 та̄лт Пермь ӯст самын патыс. Ос щар ма̄ньта̄гыл савалап ня̄врам колт Самара ӯст янмалтавес.Мо̄лты тав хотты рӯ-танэ кинсуӈкве патсанэ  ос ма̄н округувт увщитэ хо̄нтыстэ. Лариса Пойковский ӯст щēмьятэ ёт о̄лы. А̄пщитэ̄нтыл о̄выл щёс акван-хо̄нтхатсы̄г. Тэ̄н соссаӈ ма̄хманув халт оматэ̄н манос хотты рӯтанэ̄н о̄вылтыт китыглахтэ̄г. 

	Оматэ̄н наме Мария Кузьминична Миляхова о̄лыс, тав 1933 та̄лт самын патыс. А̄щаныл белорус-о̄йкаг ла̄ваве. Лариса ос Андрей  э̄лы-палэ̄нт э̄кваг-о̄йкаг Алексей, Василий ос Света ня̄врамыт о̄щсы̄г. Ха̄льӯс район па̄влытыт хо̄т тот о̄лсыт. 

	Лариса Хо̄рыӈпа̄вылт самын патум. Тувыл кит та̄лэ то̄влумет ща̄няныл турманколн ӯнттыма. Тэ̄н Светатэ̄нтыл Тюменьн савалап ня̄в-рам колн кēтымаг. Каӈкагēн мо̄т ма̄н хотталь тотвесы̄г. Унтари а̄пщияныл Пермь ӯст турманколт самын патыс. 

	Света увщитэ (мо̄лалнув а̄тимыг ēмтыс) потырта̄лыс, оманыл Тюменин ёхталам, тэ̄н Ларисатэ̄нтыл  таве ва̄щинтамēн. Ос ётыл о̄ста тыпылтастэ̄н, ла̄вēгыт, о̄с ӯнттувес. Тувыл Алексей каӈкēн армият лусытам юи
	па̄лт а̄гирищиг Тю
	меньт хо̄нтсаге. 

	Тэ̄н каӈкēн ат номыстэ̄н, тавēныл хот-тӯйтхатмыг, то̄нт тохиӈ ат потыртасыт. Василий урыл туп ва̄гыг, тав Алексей каӈкēныл хо̄т та̄лын ма̄ньнув о̄лыс.  

	Андрей Самара ӯст яныгмас, армият лусытаме юи-па̄лт о̄с тув о̄луӈкве, рӯпитаӈкве минас. Тав по̄слум хуриянэ савалап , а̄гмыӈ-мосыӈ ня̄врамытын суссылтыянэ. Та̄нанылн матыр нё̄тмил ва̄ри. Такви урēт тав ла̄выс: "Ам акваг номсысум, ам ул хатаниг о̄лэ̄гум. Мӯсхалыг кисхатуӈкве патсум, насати, ханты.  Ханты-Мансийскан мēн Ларисамēн
	тыл Алла Иштими
	рова-Посохован, соссаӈ ма̄ньлат ма̄хум колыт рӯпитан нэ̄н, во̄ввесмēн. Тавēн яныг пӯмащипа ла̄вимēн. Ос ты ёмас хо̄тпат ма̄гыс ам мо̄лхо̄тал э̄типалаг хури по̄слыслум, таве та̄на-нылн мӯйлуптылум". 

	Я̄тил ма̄ньщи ма̄хум, на̄н тэ̄н оматэ̄н наме хо̄т хӯлыгласлын ке, таяныт ёмас ва̄рēн, ма̄н газетавн ла̄тыӈ кēтэ̄н.

	 

	Тамара Мерова

	 
