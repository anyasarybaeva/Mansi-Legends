

	Татьяна Семеновна Уколова

	Ты ханты нэ̄ такви о̄парищ наме Казамкина, тав Нижневартовский район Аган нампа па̄вылт о̄лы. Та павылт 1959 талт самын патыс. Оматэ-а̄тятэ акваг матыр ма̄щтырласы̄г. Тэ̄натэ̄н нё̄тым тав ты ханищтахтас. 

	Па̄влэ̄т школа а̄стламе юи-па̄лт Тюмень ӯсн минас, торгово-кулинарный училищат пормас ос тэ̄нут тыналан нэ̄г э̄лаль ханищтахтас. Та юи-па̄лт Охтеурье нампа па̄вылн рӯпитаӈкв тēтвес, тот сувенирыт ю̄нтнэ цехт ат та̄лтем рӯпитас. Тот рӯпитаме порат ёмащакв ос ма̄щтырыг ю̄нсхатуӈкв ты ханищтахтас. Са̄всыр янытлан диплом-нэ̄пакыл майлувес.

	2006 та̄лт юв ёхтыс, ос яныгмам па̄влэ̄т та о̄лмыгтас. Рӯпата та̄л юн ӯнлыматэ такви матыр акваг та щаквщис, са̄всыр сувенирыт ю̄нтыс. Мощ ётылнув па̄вланылт культура центр пусвес, тув рӯпитаӈкв во̄ввес. Ань та па̄сныл, са̄т арыгтем та̄л тот ты рӯпиты.  Са̄сныл са̄всыр хусапыт ю̄нтуӈкв ханищтахтас, са̄лы совныл пормасыт ю̄нты, сакныл са̄всыр хорамыт харты. Ты пормасанэ са̄всыр выставкат суссылтавет, яныг ӯсытн, э̄лы ма̄н тотыглавет. 

	Ань ты э̄тпост са̄всыр яныг ма̄щтырыт халанылт касманыл порат ты нэ̄ ман округув па̄лыл ма̄щтырлас. Нила щё̄с сыс са̄сныл хусап ю̄нтуӈкв ат а̄лымас, мощ юв хультыс. 

	Валентина 

	хозумова
