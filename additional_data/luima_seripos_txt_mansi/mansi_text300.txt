
Ма̄ янытыл о̄лнэ соссаӈ мирыт хо̄таланыл ООН Генеральный Ассамблеят рӯпитан ма̄хум1994 та̄лт ва̄т са̄грапнал э̄тпосэ̄т ва̄руӈкве ка̄сащасыт. Ты э̄лы-па̄лт ос ты хо̄тал номылматан ма̄хум1992 та̄лт во̄ртур э̄тпос 9 хо̄талэ̄т о̄выл щёс акван хо̄нтхатыгласыт ты хо̄тал урыл потыртасыт Тувыл э̄лаль во̄ртур э̄тпос 9 хо̄талэ ма̄ янытыл о̄лнэ соссаӈ мирыт хо̄талыг та ла̄ввес.Ма̄ янытыл 70 странатт 370 миллион са̄вит соссаӈ хо̄тпа о̄лы. Халанылт та̄н ат со̄тыра ляпатем са̄всыр ла̄тӈытыл потыртэ̄гыт. Соссаӈ ма̄ху ань ты хо̄тал мус йис пора щирыл о̄лэ̄гыт о̄лнэ ма̄наныл э̄руптыяныл янытлыяныл. Ма̄-витаныл во̄раныл сыстамыг о̄ньщияныл ӯйхуланыл мори ат алыщлыяныл, ӯргалым о̄ньщияныл. 
Мирхал наследие щирыл, соссаӈ мирыт йис пора о̄лупсанылт планетавн (о̄лнэма̄вн щарма̄кёмас тэ̄лава̄рēгыт? о̄лнэма̄ ӯргалым о̄ньщияныл тав ань ул  вос па̄ӈктаве наска̄ссыг ул вос хилаве, хурщипыг ул вос ēмты Ты коныпал соссаӈ мирыт культураныл, ла̄тӈаныл йис потраныл мо̄йтаныл э̄рганыл мирхал наследиян ӯргалым о̄ньщавет сака э̄руптавет янытлавет.
Округувт са̄в соссаӈ мирыт о̄лэ̄гыт? ма̄ньщит хантыт ненцыт, селькупыт, эвенкыт, саамыт, шорцыт. Ос та̄н халанылт ма̄к соссаӈ мирыт? ма̄ньщит(12 со̄тыра272 хо̄тпа, хантыт(19 со̄тыра528 хо̄тпа осё̄рныт(1 со̄тыра273 хо̄тпа. Ты ма̄хумныл са̄выӈ па̄лэ Ха̄льӯс район то̄лэ̄гыт(18,5%), Кондинский (16,8%), Сургутский (9,4%), Ханты-Мансийск ӯст (9,1%), мо̄т районытыт остыгыл мощщанув ма̄хум о̄лэ̄гыт.
ОКРУГ 
КӮЩАЮВН ЯНЫТЛАВЕСУВ 
Округ кӯщаюв Наталья Комарова Югра ма̄вт о̄лнэ мир соссаӈ ма̄хум ялпыӈ хо̄таланылт янытласанэ. Мирколт рӯпитан ма̄хум рӯпатаныл щирыл акван-атхатыгламаныл порат Наталья Комарова тох ла̄выс ? ООН ка̄сыӈ та̄л акв хотты ва̄рмаль ты хо̄тал кастыл щё̄питы ма̄хум тот ма̄к э̄рнэ манос та̄рвитыӈ ва̄рмаль урыл потыртэ̄гыт. 2013 та̄лт та урыл потыр о̄лыс «Ма̄ янытыл о̄лнэ соссаӈ мирыт э̄рнэ нэ̄паканыл (савсырдоговорыт) хаснэ̄ныл щё̄питанэ̄ныл ма̄гыс та̄к организацият ва̄руӈкве э̄ри» .
Округувт тамле кол о̄с э̄ри ва̄руӈкве тот туп номтыӈма̄хумвос рӯпитэ̄гыт мутраӈюристытвос рӯпитэ̄гыт соссаӈ мирн э̄рнэ нэ̄пакыт хансуӈкве вос нё̄тэ̄гыт. 
Тыт о̄лнэ соссаӈ мир(ма̄ньщит хантыт, ё̄рныт осма̄-во̄й но̄х-винэ ма̄хум то̄ванакт ла̄тӈаныл акван ат ёхтэ̄гыт Та̄нанылн нё̄туӈкве э̄ри ань акван-потыртахтуӈкве вос вēрмынувыт. 
Нё̄туӈкве патавет те то̄нт нэ̄паканыл пуссын мӯсхал щирыл хансыяныл, ёлынт хасхатэ̄гыт Тувыл тах ма̄-во̄й но̄х-винэ ма̄хум соссаӈ мир ла̄палаӈкве ат вēрмēгыт та̄н ётаныл мӯсхал щирыл о̄луӈкве потыртаӈкве патэ̄гыт .
О̄ЙКА СА̄В 
ЁМАС ЛА̄ТЫӇ ЛА̄ВЫС  
 Округ дума кӯщай Борис Хохряков соссаӈ мирн о̄ссавёмас сымыӈ ла̄тыӈ ла̄выс: 
– Югра ма̄т о̄лнэ я̄тил ма̄хум ма̄н округ Думадепутатыт на̄нан ма̄ янытыл о̄лнэ соссаӈ мирыт хо̄таланылт янытлыянӯв .
Йис та̄гыл ты ма̄т ма̄ньщи ос ханты ма̄хум о̄лсыт ос ань ты хо̄тал мус та̄н йис пора щирыл о̄лэ̄гыт та̄нти На̄й-О̄тыраныл янытлыяныл. Югра ма̄вт о̄лнэ соссаӈ ма̄хум Россия культуратэ ма̄гыс щар ма̄к яныг парыс тотэ̄гыт. Ты ма̄хманув ёт странав ущпылнэ̄г янытлаве, ущпылнэ̄г пӯмщиг о̄лы Таима̄гыс Думат ос округ мирколт рӯпитан хо̄тпат соссаӈ ма̄хманувн акваг нё̄тэ̄гыт? та̄н ань о̄лнэ кол вос о̄ньщēгыт по̄х хо̄тпатын ул вос лю̄камтавет са̄всыр общинат вос ва̄рēгыт вос рӯпитэ̄гыт ща̄нь ла̄тӈанылт вос потыртэ̄гыт та̄нти касыланылт вос касэ̄гыт ӯйхул вос алыщлэ̄гыт. Ос мо̄т э̄рнэ ва̄рмалит палт соссаӈ ма̄хманув акваг нё̄тыянӯв та̄н ма̄гсыланыл са̄всыр са̄кконыт хансэ̄в акв та та̄ра пирмайтыянӯв .
Ам номсытēмт ты ма̄ пēс йис о̄лупсатэ, йис потранэ ос мо̄йтанэ ма̄н пуссын аквъёт ӯргалаӈкве патыянӯв. Я̄тил ма̄хум пуссын пуста̄гыл о̄лэ̄н туп ёмас номт вос о̄ньщегы̄н со̄тыӈыщ щуниӈыщ о̄лэ̄н !
 
 
 
 
 
 
 
 
