

	Касум па̄вылт о̄лнэ ня̄врамыт ёт Елена Федотова ос Марина Кабакова са̄в рӯпитэ̄г. Тэ̄н туи «Нумсанг ёх» этностойбищан а̄гирищит-пыгрищит ӯщлахтуӈкве во̄выглыянэ̄н ос тот та̄н ма̄гсыланыл са̄всыр смена ва̄рēг. Мо̄т порат па̄вылт о̄лнэ ня̄врамыт ёт музейт акван-хо̄нтхатыглэ̄гыт ос соссаӈ ма̄хум пēс о̄лупса о̄вылтыт та̄нанылн потыртэ̄г. 

	 


		Ань ты йис акван-атым пēс пормасыт, са̄всыр потрыт мо̄т ма̄-хумн ва̄нэ ма̄гыс э̄лаль суссылтаӈкве э̄рēгыт. Нэ̄квег о̄лыглам накыт ма̄хумн тӯлыглапыт щирыл суссылтаӈкве номылматсы̄г. Тэ̄н «Нумсанг ёх» этно-стойбищан ня̄врамыт театральный сменан атыгласанэ̄н ос мо̄т ма̄ныл ёхталам хо̄т-пат ёт ка̄с ва̄рсыт. Ты ва̄рмаль ма̄хумн мӯстыс, та̄нанылн сака пӯмыщ о̄лыс. Ос ётыл Елена Федотова ос Марина Кабакова ня̄врамыт ёт театрыг ла̄внэ кол ва̄руӈкве номылматсы̄г. 2012 та̄лт та̄н Эстонияныл о̄лнэ режиссер-нэ̄ Ан-не Тюрпну ёт акван-нё̄тхатым «Сны забыто-го стойбища» спектакль щё̄питасыт. Та па̄сыл та̄н иӈ нила спектакль ва̄рсыт ос ма̄хумн сус-сылтасыт. Та̄нанылн Евгения Молданова ос  Екатерина Потпот, «Хо̄-тал» нампа А̄с-угорский ма̄хум театрыт рӯпитан нэ̄г, нё̄тсы̄г. 

		Мо̄лты та̄л ва̄ти хо̄тал э̄тпост та̄н «Не судьбой наделённые судьбы» нампа спектакль сус-сылтаӈкве Ханты-Ман-сийскан ёхталасыт. Ты ёнгиланыл та̄наныл Игорь Устинович, Санкт-Петербургныл о̄лнэ режиссёр-хум щё̄пи-таӈкве нё̄тыс. Марина Кабакова аквъёт рӯпи-тан пора урыл ла̄выс: «Игорь Устиновичн ма̄н яныг пӯмащипа ла̄тыӈ ла̄вēв, тав ма̄к номтыӈ хум хо̄тпа. Соссаӈ ма̄-хум о̄лупса ёмщакв торгамтытэ. Ма̄н яныг хо̄нт о̄лыглам тэ̄лат суссылтаӈкве тахсӯв. Тав ка̄нащит о̄лум пēс пора ос репрессия та̄-лыт осн о̄с паттысанэ, ту-выл э̄рнэ̄г ма̄навн хӯлт-санэ. Ма̄н ма̄хманув о̄лтēнылт ла̄тыӈ мори ат ла̄выглэ̄гыт, таима̄-гыс ма̄н спектаклянув то̄ванакт сӯпнēлмта̄-лыг, нас са̄в по̄сыт ва̄рнэ щирыл щё̄питыянӯв. Ты ёнгилув ма̄н Тимофей Молданов хансум сти
		хотворениятэ̄тыл о̄выл-тылӯв, таве Михаил а̄пщитэ̄н ловиньтаве. Тувыл Пелагея Гришки-на ос Екатерина Тогол-мазова э̄рыг э̄ргēг, ос  мо̄т хо̄тпат пēс о̄лупса о̄вылтыт потыртэ̄гыт. А̄гит-пыгыт хо̄нтлам ма̄ныл кēтым пищмат ловиньтэ̄гыт. То̄ва тэ̄лат «Склоняем головы пе-ред вашим подвигом» нампа нэ̄пакныл та̄ра-паттысанӯв. Ты нэ̄пак Касум па̄вылт о̄лнэ нэ̄ хо̄тпат хассыт».

		Спектакль сунсум ма̄хум о̄влэ̄т асталыг ӯнлысыт, ётыл по-тыртаӈкве патсыт. Ханты-Мансийск ӯст о̄лнэ э̄ква Зинаида Ар-кадьевна Лебедкина ла̄выс: «Ня̄врамаквет, на̄нан пӯмащипа ла̄-тыӈ ла̄вēгум. Ам а̄тям Карельский фронтыт, тувыл Ленинградский фронтыт хо̄нтлыс. Тав а̄пщитэ полковой разведкат хо̄нтлыс, ётыл тав пыге ос апге аквтох разведкат лусытасы̄г. Таима̄гыс хо̄нтлам ва̄р-маль щēмьявт акваг номилӯв. Мо̄лты Россияв янытыл «Бессмертный полк» нампа акция ва̄рвес, ты ёмас ва̄рмаль номылматам хо̄тпа ам о̄с янытлылум. На̄н ань ты спектакль щё̄питаслы̄н, такем ёмщакв суссылтаслы̄н. На̄н, э̄рттам, на̄нки та пилыщмаӈ порат о̄л-сын, са̄в та̄рвит урыл ва̄гын». 

		Светлана Попова ос Фаина Иштимирова ня̄врамыт  ос спектакль щё̄питам хо̄тпат о̄с э̄сгысанэ̄н. Тэ̄н тэ̄нки рӯт ма̄хманэ̄н война порат хумус о̄лсыт, потыртасы̄г. Светлана Алексеевна а̄ще хо̄нт-луӈкве ялыс, тав ла̄выс: «То̄ва хум хо̄тпат рущ ла̄тӈыл потыртаӈкве щар ат ха̄ссыт. Та̄н ма̄нь-щи ла̄тӈыл ля̄галам ла̄т-ӈаныл рущ са̄лтатытн нэ̄пак-ло̄мтын хасвēсыт ос та щирыл пищма юв кēтыгласыт. Ха̄льӯс архив колт тамле пищ-мат о̄лэ̄гыт. Са̄всыр ма̄ныл о̄лум хо̄нтлам ма̄хум та̄нки халанылт нё̄тхатасыт». 

		Фаина Павловна ащо̄йкатэ о̄с хо̄нтлас, юв ат ёхтыс, тот хо̄т тыпыс. Тав 1916 та̄лт самын патыс, ты та̄л яныгса̄т та̄лэ то̄влынӯв. Нэ̄ ла̄выс: «Ка̄сыӈ ēмт войнат порсум ма̄хум наманыл хӯнтланэм порат ам ащо̄йкам ос мо̄т рӯтанум наманыл тув ро̄вылтыянум ос ка̄стыянум. Война о̄лум ма̄гыс  ка̄сыӈ  хо̄тпа сыме ща̄рги, пилыщмаӈ нак нэ̄мхуньт воссыг ул вос ēмты».

		 

 
