
Сургут ӯст ма̄щтыр ма̄хум ва̄йхатнэ мирхал фестиваль о̄лме порат ам ка̄тыл по̄слан ос янгӯй, са̄лыӈ а̄ньтыл са̄всыр хорамыт яктын нэ̄ ёт ва̄йхатыглахтасум. Тав наме Ирина Викторовна Могутова.Тав пӯмащ ва̄рмале 

	атхойплов та̄л ты ва̄ритэ. Ань тав Тюмень ӯст о̄лы, такви тэ̄ла о̄ньщи, такви ма̄гсылэ рӯпиты. 

	Тав ётэ юрт нэ̄тэ Зинаида Леставская рӯпиты. Тэ̄н ма̄щтырлан ва̄рмалēн 

	щирыл ма̄ янытыл са̄в ма̄т яласасыг. Хо̄н ма̄н ва̄тихал во̄виньта̄лыглавēг. А̄ньт лувыл яктын са̄всыр ханищтап 

	ва̄руӈкв во̄вавēг. Та коныпал 

	тэ̄н Тюмень ӯст о̄лнэ «Центр 

	прикладных исследований и разработок» нампа колт 

	ханищапыт ва̄рыгла̄лэ̄г. 

	Ирина Викторовна ла̄ви: «А̄нумн тох рӯпитаӈкв пӯмащ. Мансавит солко̄ви сэ̄лымēн, пуссын мēнти щēпмēн пиныя-намēн. Манахыл ойтавен пус-сын, наӈти утанын».

	Ирина Викторовна Сургут ӯсн ёхталаме порат 

	са̄в та̄л ма̄щтырламе ма̄гсыл янытлан нэ̄пакыл майвес. 

	Александр 

	анямов
