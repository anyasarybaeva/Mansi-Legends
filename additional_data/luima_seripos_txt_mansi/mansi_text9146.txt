
Лӯпта э̄тпос ва̄т нупыл китыт хо̄талэ Россия янытыл о̄лнэ мирыт номим о̄ньщияныл, то̄нт та̄н хо̄нтлын ма̄н тотым ос тот порслым ма̄хум ка̄стыяныл. Та̄н рӯтанылн акваг вос номавет, таима̄гыс ӯсытыт ос па̄влытыт матыр ка̄стыглан накыт ва̄рыглавет. 
2009 та̄лныл са̄всыр ӯсытыт Победа нампа кананылт исвещат пē­лам­таӈкве патсыт. Ос ты та̄лт ма̄хум «Огненные картины войны» нампа мирхал акция ва̄рыгла­сыт. Тох Ханты-Мансийск ӯсканыт 7 со̄тыра арыг­кем исвещат матыр хури хольт ӯнтталавēсыт ос э̄типа̄лаг пēламтавēсыт. 
Тамле тэ̄ла са̄всыр ма̄т рӯпитан мир ос ма̄ньлат хо̄тпат, та̄н ань волонтё­рыг ла̄вавет, ва̄рыгласыт. Миркол кӯщаит тув ёхталасыт ос ӯст о̄лнэ ма̄хум ёт патум мир ка̄стысаныл. Полицият ос Росгвардият рӯпитан хо̄тпат пуссын ва̄рмалит ань янытэ̄т мӯсхалыг ӯргалым о̄щсаныл.
Тамара МЕРОВА
