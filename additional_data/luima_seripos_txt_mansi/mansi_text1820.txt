

	Тэ̄лы порат ма̄н щēмьяӈ та̄гыл Свердловский область Полум па̄вылн Фёдор Григорьевич Векшин палт мӯйлуӈкве ялсӯв. Ма̄ньщи хум та па̄вылт колта̄глэ ёт о̄лы.  Фёдор ма̄навн Вершина нампа яныгмам па̄влэ̄н тотыгласанэ. 

	Ань та ма̄т нэ̄мхотьют ат о̄лы. Ма̄ньщи па̄выл По̄лум па̄вылныл я̄ 

	хосыт лов вēрыста алгальнув ӯнлыс. Тав ма̄ньта̄гыл ща̄няге-а̄щаге ёт тот о̄лыс, тот яныгмас. Фёдор ня̄врамыг о̄лме порат ханищтахтуӈкве Полуночный па̄вылн 

	тотыглавес, тот интернатыт о̄лыс. 

	Школа а̄стламе юи-па̄лт та̄ра рӯпитаӈкве патыс, тувыл нэ̄ тотыс. Тамара нэ̄тэ ёт са̄в та̄л аквъёт о̄лэ̄г. Тэ̄н  нила ня̄врам о̄ньщēг. Яныг пыгēн 25 та̄лэ то̄влыс, яныг а̄гитэ̄н 20 та̄лэ, 

	китыт а̄гитэ̄н 19 та̄лэ 

	то̄влыс ос ма̄нь пыгēн туп 8 та̄л янытыг 

	ēмтыс. Ма̄ньщи хум 

	такви па̄влэ̄н акваг яланты. Вершина па̄вылт йильпи кол ӯнттыс, щēмьяӈ та̄гыл тув яланта̄лы. Фёдор во̄раим ос хӯл алыщ-лым яласы, пыгаге о̄с ёт тотыглыяге.  

	Ма̄ньщи хум во̄р па̄вылт яныгмас, во̄р та̄л хоса о̄луӈкве ат вēрми. Тыи ма̄гсыл тав во̄р ӯргалан хо̄тпаг рӯпитаӈкве патхатас. Рӯпататэ са̄в та̄л мӯсхалыг ос ка̄ркамыг ва̄ритэ. Фёдор Григорьевич «Ветеран труда» нам ань о̄ньщи, во̄рт 

	на̄й ёл-харыгтаме ма̄гсыл ма̄гылн та̄гатан посыл майвес. 

	Ам ты ма̄ньщи колта̄гылн паща ла̄тыӈ ос са̄в сымыӈ ла̄тыӈ кēтэ̄гум. То̄румн ос О̄тырн вос ӯргалавет. 

	Пус ка̄т, пус ла̄гыл та̄нанылн ла̄вēгум. 

	 

	 

	Дарья Белова 

	кēтум потре 

	ма̄ньщи ла̄тӈыл 

	Л. Тасманова 

	хансыстэ.

	 
