
Кульпас па̄вылт ōлнэ ма̄ньщи нэ̄ Зоя Петровна Тоголмазова ня̄враманэ-апыгрищанэ о̄вылтыт тох потыртас: 
– Женя пыгум хӯрум ня̄врам о̄ньщи, Аням кит пыгрищ янмалты. Апыгрищанум ам палтум ка̄сыӈ хо̄тал ёхталэ̄гыт, нё̄тэ̄гыт. 
О̄щув ёт капыртэ̄в, вит, на̄йив а̄лумтэ̄гыт. Кол­по̄хе хот-сыстамтаслӯв, на̄йванув акван-пинсанӯв, тыхо̄тал ущты а̄стысӯв. 
Ты та̄л я̄ӈк на̄тнэ э̄тпост Зоя Петровна 70 та̄лэ то̄влыс. Ла̄ви, пасан ва̄рыглас, юртнэ̄нэ во̄виньта̄лсанэ, мощ ӯн­лахо̄лсыт, потрамасыт, яныгмам пораныл но­мылматыгласыт. 
Тав сака ка̄ркам э̄ква, ка̄тыл матыр-а̄ти ва̄ри, ю̄нсхаты. Ха̄льӯс район янытыл о̄лнэ ма̄щтырлан хо̄тпат хо̄нтхатыглапытн акваг во̄виньта̄лаве, Ягримн, Ха̄льӯсн ос Саранпа̄вылн яланты. Сунсы, ма̄хум хумус ща­кв­щēгыт, са̄в матыр та̄ра-патты. Такви маныр ва̄г, нэ̄ хо̄тпат ос ма̄ньлат а̄гит ханищтыянэ. 
Ма̄н, газета ва̄рнэ ма̄хум, Зоя Петровна намхōталэ̄т янытлылӯв! Са̄в та̄л пус ка̄т, пус ла̄гыл вос ōлы, вос хӯлы! 
Светлана РОМБАНДЕЕВА
