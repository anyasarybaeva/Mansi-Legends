
Ха̄льӯс район Саранпа̄вылт ялпыӈ хо̄тал о̄лыс, то̄нт са̄лыӈ ма̄хум касуӈкве нё̄рныл на̄лув-ва̄гылсасыт. Та хо̄тал са̄в ма̄хум тот мӯйлысыт.  Сакв я̄ ва̄тат нёлолов са̄лыӈкол тӯщталавес. Акв са̄лыӈколт «Рутил» нампа предприятие рӯпитас. Кӯщаиг тот Любовь Николаевна Филоненко, аги о̄парищ наме Попова, о̄лы. То̄нт ам таве рӯпататэ урыл китыгласлум.

	- Любовь Николаевна, «Рутил» нампа предприятие рӯпитаӈкве хунь о̄вылтахтас ос маныр  рӯпата наӈ ва̄рēгын?

	- 2011 та̄лт  ам «Мансийские оронимы Урала» нампа  нэ̄пак ловиньтаслум. Ты нэ̄пак  Татьяна Дмитриевна Слинкина хансыстэ. Нё̄рыт маныр нам о̄ньщēгыт ос ма̄ньщиянув тамле намыл манрыг пинсаныл, са̄в пēс потыр, мо̄йт, ты нэ̄пакт хансым о̄лэ̄гыт. То̄нт ам номсахтуӈкве патсум, мо̄т ма̄т о̄лнэ мир нё̄ранув урыл, пēс потрыт, мо̄йтыт ос ма̄ньщит урыл ва̄ӈкве о̄с э̄ри. Ты юи-па̄лт ам мӯй ма̄хум Нё̄ро̄йкан  ялуӈкве во̄вуӈкве патсанум. То̄ва хо̄тпат нас нё̄рт нупыл сунсуӈкве ялантэ̄гыт, мо̄таныт няслуӈкве тув минэ̄гыт. Ос мо̄т хо̄тпат нё̄рытныл ха̄пыл Саранпа̄выл мус я̄ хосыт на̄тылтэ̄гыт. 

	Ма̄н тэ̄лы порат хӯрум э̄тпос ос туи порат хӯрум э̄тпос рӯпитэ̄в. Таквсы ос тӯя порат тув миннэ лё̄ӈх а̄тим. Мӯй ма̄хум Нё̄ро̄йка па̄выл мус тотыглыянӯв, Саранпа̄вылныл тув мус 90 вēрыста о̄лы. Та ма̄т ам ма̄-ло̄мт амки нупылум хансыслум. Акв ӯщлахтын кол та̄н ма̄гсыланыл хот-щё̄питаслӯв. Ты э̄лы-па̄лт тот геологыт рӯпитасыт, па̄вланыл тот о̄лыс. Ма̄хум мо̄т 

	ма̄н миныгласыт, ань туп коланыл хультсыт. 

	- Хоты ма̄ныл мӯй ма̄хум нё̄р па̄вылн  ӯщлахтуӈкве ёхталэ̄гыт?

	- Туристыт Белоруссия ма̄ныл, Омск, Екатеринбург, Тюмень ӯсытныл ёхталэ̄гыт. Округувт о̄лнэ ма̄хум  нё̄рыт сунсуӈкве ос тот ӯщлахтуӈкве тув о̄с ялантэ̄гыт. Нягань ӯсныл, Ханты-Мансийск ӯсныл туристыт ка̄сыӈ та̄л ёхталэ̄гыт. Саранпа̄вылт о̄лнэ 

	ма̄хум тув о̄с во̄виньта̄лыянӯв. Акв э̄лумхо̄лас Нё̄ро̄йка па̄вылн ялнэ̄тэ ма̄гсыл акв со̄тыра 700 солко̄ви ойты. Ма̄хум ӯщлахтын хо̄талт а̄лпыл ма̄шинал тув тотыянӯв, акв э̄т тот хӯлэ̄гыт ос мо̄тыт хо̄тал ӣтипа̄лаг ювле ёхтэ̄гыт. Саранпа̄вылт о̄лнэ щēмьят ӯщлахтын базат намхо̄таланыл янытлан кастыл атхатыгла̄лэ̄гыт. Ты ма̄хум тув тотыянӯв, та̄н акв манос кит хо̄тал тот о̄луӈкве вēрмēгыт.

	Ам ка̄сыӈ та̄л Ханты-Мансийск ӯсн «Югра-Тур» ос «Товары земли Югорской» суссылтапыгн во̄виньта̄лавем. Тот ам о̄с суссылтап щё̄питэ̄гум, амки рӯпатам урыл потыртэ̄гум ос ма̄хум нё̄рн ӯщлахтуӈкве во̄виянум. «Союз турпредприятий Югры» нампа организация ёт рӯпитэ̄гум. Округувт хоты ма̄т ӯщлахтуӈкве ро̄ви, тот рӯпитан хо̄тпат ты урыл акваг потыртэ̄гыт.

	- Любовь Николаевна, 2012 та̄лт  «Горными тропами Священного Урала» нампа проект ма̄гсыл олныл майлувēсын. Ты олныт хумус холтасанын? 

	- «ЮграТур» нампа суссылтап рӯпитам порат «Этнографическая программа для семейного отдыха» нампа номинацият ам но̄х-патсум ос 750 со̄тыра солко̄вил майвēсум. Ты олнытыл ам яныг ма̄шина ос спутниковый телефон ёвтсум. 

	Ань ты ма̄шинал мӯй ма̄хум нё̄рн  тотыглыянӯв. Туристыт хунь нё̄рыт нупыл минэ̄гыт, ты телефон 

	ёт выгыт. Та ма̄т сотовый связь ат рӯпиты. Ма̄хум тув тотыглым ма̄навн телефон о̄ньщуӈкве 

	э̄ри.

	Саранпа̄вылныл нё̄рн миннэ лё̄ӈхув Сӯкыръя па̄выл та̄ра мины. Тот мӯй ма̄хум Галина Николаевна Ларионова ёт хо̄нтхатыглэ̄гыт. Тав ма̄ньщи пēс йис ва̄рмалит пуссын 

	ва̄ганэ. Галина Николаевна ма̄ньщи пēс 

	о̄лупса урыл мӯй 

	ма̄хумн потырты, ос са̄всыр пēс пормасыт суссылты. Тув мо̄т ма̄ныл ёхталан мӯй ма̄хум тотыглянӯв, ты ва̄рмалил та̄н тай сака пӯмщалахтэ̄гыт. 

	2012 та̄лт туристический фирмат рӯпитан ма̄хум Москва, Санкт-Петербург ос мо̄т ӯсныл ма̄н палтув ёхталасыт. Та̄наныл Нё̄ройка па̄выл мус ос Сӯкыръя па̄вылн тотыгласанӯв. Ты э̄лы-па̄лт ос ка̄тыл хурит по̄слан ма̄хум нё̄рыт мус ялуӈкве во̄виньта̄лсанӯв. То̄нт 22 э̄лумхо̄лас нё̄рыт по̄слуӈкве ёхталасыт. Та̄н пуссын Нё̄ро̄йка нампа па̄вылт о̄лсыт. То̄нт ка̄тыл по̄слам ма̄хум Россияныл ос мо̄т хо̄н ма̄ныл тыг 

	ёхталасыт. Кит хо̄тпа Франция ма̄ныл ос 

	акв хо̄тпа Чехияныл ёхталас. 

	- «Рутил» нампа 

	предприятият са̄в 

	хо̄тпа рӯпиты?

	- Ам нила арыгкем та̄л рӯпитэ̄гум, ты 

	предприятие амки ва̄рыслӯм, нэ̄пакыт щирыл ам амккем рӯпитэ̄гум. Мӯй ма̄хум нё̄рн тотыглаӈкве ат манос хо̄т э̄тпос сыс туп вēрмēв, мо̄т порат тув лё̄ӈх а̄тим. Тыи ма̄гсыл рӯпитан хо̄тпатн та̄л сыс олн ойтуӈкве ат вēрмēгум. Ӯщлахтын пора хунь ёхты, ам Саранпа̄вылт о̄лнэ ма̄хум рӯпитаӈкве во̄виянум. Галина 

	Ларионова ёт по-тыртахтэ̄гум, тав ам ётум акваг рӯпиты. 

	- Любовь Николаевна, ма̄хумн нё̄рыт суссылтым олн сэ̄лэгы̄н?  

	- Ань ма̄н палтув туристыт ёхталэ̄гыт кос, тувыл са̄в олн сэ̄луӈкве ат вēрмēв. Нё̄ро̄йка 

	павылт йильпи о̄лнэ 

	колыт ӯнттуӈкве э̄ри. Норыт, па̄ртыт тув тотуӈкве, колыт ӯнттуӈкве о̄с са̄в олн э̄ри. Таса̄вит олн ма̄н 

	ат о̄ньщēв. 

	Саранпа̄выл мус 

	ёмас лё̄ӈх о̄с а̄тим. 

	Тэ̄лы порат ма̄шинал яласан лё̄ӈх ва̄рыглаве, мӯй ма̄хум та̄нки тыг ёхтуӈкве  вēрмēгыт, тувыл лё̄ӈхе сака хоса. Туи порат са̄т хо̄тал сыс туп кит щёс вертолёт тыг ёхтала̄лы. То̄ва мӯй ма̄хум тыи ма̄гсыл тыг йиӈкве 

	сака ат ка̄сащēгыт. 

	Яныг вит порат 

	на̄иӈха̄пыл тыг ёхтуӈкве ро̄ви. Тувыл 2015 та̄лт Саранпа̄выл мус на̄иӈха̄пыт ат 

	яласасыт. То̄нт мӯй ма̄хманум нё̄р нупыл 

	ялуӈкве аты вēрмы-сыт, Нё̄ро̄йка аты 

	ка̄саласаныл. 

	- Па̄вылт рӯпитан миркол кӯщайит 

	наӈын нё̄тэ̄гыт?

	- Та̄н ма̄н ётув ат рӯпитэ̄гыт, аты ва̄гыт, манхурип рӯпата 

	ва̄рēв. Районный мирколт рӯпитан хо̄тпат а̄нумн нё̄тэ̄гыт. Районувт предприниматель-хо̄тпат ма̄гсыл о̄с 

	са̄всыр программат 

	о̄лэ̄гыт. Акв та̄л ам 

	нэ̄паканум тув кē-тыгласанум, тувыл 600 со̄тыра солко̄вил майлувēсум. Ты олныл ам са̄всыр э̄рнэ пормасыт, ха̄пыт, палаткат, хуйнэхӯргыт ёвтсум. 

	Ань ма̄н палтув ёхталан туристыт нё̄рныл я̄ 

	хосыт ло̄ӈхаль на̄-тылтаӈкве вēрмēгыт. 

	 «Союз турпредприятий Югры» ёт ма̄н 

	ёмащакв рӯпитэ̄в. 

	Рēтыӈ ю̄свой э̄тпост 

	та̄н  суссылтап Ханты-Мансийск ӯст  ва̄рыгласыт. Округувт хоты ма̄т ӯщлахтуӈкве ро̄ви, ка̄сыӈ э̄лумхо̄лас тот пӯмщалахтуӈкве ань вēрми. «Рутил» предприятие урыл тот о̄с пуссын хансым о̄лы. Та организацият рӯпитан хо̄тпат а̄нумн сака нё̄тэ̄гыт. Ань манхурип йильпи са̄кконыт пирмайтавет ос маныр программат о̄лэ̄гыт, а̄нумн акваг хансыглэ̄гыт. Са̄всыр ханищтапын Ханты-Мансийск ӯсн акваг во̄виньта̄лавем. Туризм щирыл рӯпитан департамент о̄с ёмащакв 

	нё̄ты, ам тув о̄с 

	свонитэ̄гум, китыглахтэ̄
	гум. Тувыл «ЮграТур» ос «Товары земли Югорской» суссылтапыг рӯпитан порат са̄всыр ханищтапыт ва̄рыглавет, тув ам о̄с акваг ялантэ̄гум. Тот э̄рнэ ва̄рмалит, йильпи са̄кконыт  урыл потыртавēв, рӯпатав 

	хумус мӯсхалыг ва̄
	руӈкве ханищтавēв. 

	- Любовь Николаевна, ос манхурип рӯпата ва̄руӈкве э̄лаль номсэ̄гын?

	- О̄влэ̄т Нё̄ро̄йка па̄вылт йильпи о̄лнэ колыт ӯнттуӈкве э̄ри. Тувыл Сӯкыръя па̄вылт 

	акв пēс кол ёвтуӈкве ос тот музей ва̄руӈкве таӈхēв. Соссаӈ ма̄хум пēс пормасаныл тот 

	тах акван-атыянум 

	ос мӯй ма̄хум тув 

	тотыглаӈкве патыянӯв. 

	 

	Людмила 

	Алгадьева
