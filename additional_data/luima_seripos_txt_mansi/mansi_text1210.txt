

	Ма̄н, округ Думат рӯпитан ма̄хум, на̄нан  номт тотнэ хо̄талыл янытлыянув!

	Сӯкыр э̄тпос о̄выл хо̄талэ – ты ань ханищтахтан хо̄тпат ма̄гыс сака ёмас ялпыӈ хо̄тал. Ханищтахтан ва̄рмаль ты хо̄талыл ты о̄вылтахты, ма̄ньлат ма̄хум номтыӈыг ēмтэ̄гыт, тувыл э̄лаль мӯсхал щирыл рӯпитаӈкве патэ̄гыт. Ня̄врамыт ханищтахтан тэ̄ланыл акв щирыл хунь мины, то̄ванакт матыр та̄рвит о̄лыглы, ос ка̄сыӈēмт ты сака пӯмыщ ва̄рмаль. Та̄н са̄в хащтал матыр ва̄ӈкве патэ̄гыт, йильпи ва̄рмалит та̄ра-паттэ̄гыт, матыр-а̄ти ва̄руӈкве ханищтахтэ̄гыт.

	Ка̄сыӈ ня̄врам маныр ва̄г, маныр ха̄сы, ханищтахтынэ̄тэ порат пуссын но̄х-хулиглы, тав ва̄рнэ тэ̄ланэ мирн ка̄салавет, ва̄ӈкве патавет.

	Я̄тил ня̄врамаквет, ма̄ньлат ма̄хум, ханищтахтан тэ̄лан на̄нан акваг вос нё̄ты, э̄лаль о̄луӈкве на̄нти ханищтахтэ̄н, матыр э̄рнэ тэ̄ла ва̄руӈкве на̄нти вос ха̄сэгы̄н. На̄н хуньт тах округув янытыл рӯпитаӈкве патэгы̄н, о̄лнэ ма̄вн са̄в ёмас тэ̄ла ва̄регы̄н.

	Ты йильпи ханищтахтан та̄л сыс номтыӈыг ēмтэ̄н. Ханищтан хо̄тпат ёмас номтыл вос рӯпитэ̄гыт, ща̄нь-а̄щит та̄нти ня̄враманылн вос нё̄тэ̄гыт, мӯтраӈыг вос о̄лэ̄гыт, ня̄врамыт ос ё̄мащакв вос ханищтахтэ̄гыт!

	Округ Дума кӯщай Б.С. Хохряков кēтум ля̄ххалэ 

	ма̄ньщи ла̄тӈыг С. Хозумован толмащлавес 

	 
