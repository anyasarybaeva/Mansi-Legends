

	Мо̄лалнув Россия Правительстват заседание о̄лыс, 2015 та̄лт ма̄нь па̄влыт но̄х-во̄рмалтан ма̄гыс ань олныл нё̄туӈкве патавет. Ты ва̄рмаль хосыт Югра ма̄н 2 миллион солко̄ви миве. Ты 

	программа 2014-2017 ос 2020 та̄лыт мус рӯпитаӈкве паты. Тувыл 446 со̄тыра солко̄ви са̄вит олн-нё̄тмил кēтаве. 

	Ма̄-вит ос несырьевой сектор экономика Департамент кӯщай ва̄ӈын хум Алексей Киселев ла̄внэ̄тэ щирыл, округ бюджетныл акв миллион солко̄ви са̄вит грант-олныг миӈкве патаве. Ты олныт па̄влыӈ ма̄т каснэ 

	ва̄рмаль, ӯщлахтын ва̄рмаль ос ня̄врамыт ма̄гыс ёнгилыт щё̄питан кастыл та̄стувēсыт. 

	Россия бюджетныл 1 миллион 700 со̄тыра солко̄ви ма̄нь па̄влыт о̄лнэ ма̄хум коланыл хот-щё̄питан ма̄гыс кēтаве. Ма̄ньлат щēмьят ос па̄вылн рӯпитаӈкве ущты ёхтум хо̄тпат о̄с нё̄туӈкве патавет. 2015 та̄лт ты тэ̄ла ма̄гыс округ бюджетныл 6 миллион 459  со̄тыра солко̄ви та̄стувес. 

	Ань Ха̄льӯс, Октябрьский, Нефтеюганский, Ханты-Мансийский ос Кондинский районт о̄лнэ ат щēмьят ты олнытыл нё̄тавет тах.

	 

	Округ кӯщай 

	пресс-службатэ 

	кēтум ля̄ххал ма̄ньщи ла̄тӈыг 

	Николай МЕРОВ 

	хансыстэ.

	 
