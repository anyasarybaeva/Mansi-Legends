
Ты та̄л о̄выл э̄тпосныл ма̄н о̄лнэ ма̄вт рӯпитан ма̄хум сэ̄лнэ олнаныл но̄х-нё̄тавет. Россия федеральный са̄кконт тох хансым о̄лы – МРОТ (ты минимальный размер оплаты труда) 16 со̄тыра 242 солко̄ви са̄вит Россия янытыл вос о̄лы.
Ма̄н округув лӯима̄ нупыл хансым о̄лы, рущ ла̄тӈыл тох ты ла̄ваве – «районы Крайнего Севера и приравненные к ним местности». 
Ха̄льӯс ос Белоярский районыгт ма̄хумн олн ойтнэ порат 1,7 – «район­ный коэффициент» ло­виньтаве. Ань та̄н ма̄г­сыланыл рӯпатат минэ олныт 24 со̄тыра 363 солко̄виныл – 40 со̄тыра 605 солко̄ви мус акв э̄тпосн ловиньтавēсыт.
Мо̄т яныг ӯсытт ос районытт рӯпитан ма̄­хумн тыгыл мощщанув олн миве, тот 1,5 – «рай­он­ный коэффициент» о̄лы. Акв этпосн 24 со̄­тыра 363 солко̄вил – 35 со̄­тыра 732 солко̄ви мус рӯпата олныт миӈкв патавет. Тыгыл мощща олн ойтуӈкв ат ро̄ви.
Кондинский ос Нефте­юганский районыг ма̄гыс я̄нас олн ловинь­тавес, тот рӯпитан ма̄х­мыт 21 со̄тыра 114 сол­ко̄виныл – 29 со̄тыра 235 солко̄ви мус тах ойтавет. Тот «рай­онный коэ­ффициент» 1,3 са̄витыг о̄лы.
Центр занятости колныл тēтым ля̄ххал ма̄ньщи ла̄тӈыл Валентина УЗЕЛЬ хансыстэ
