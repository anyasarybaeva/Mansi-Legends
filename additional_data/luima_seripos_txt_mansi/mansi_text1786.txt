
Яныгпо̄ль э̄тпост Ханты-Мансийск ӯс «Югра-Классик» йӣквнэ колт округ культура департаментыт рӯпитан хо̄тпат о̄лнэ-хӯлнэ нак э̄лаль тотнэ ма̄хманув янытласаныл. 

	Ты кастыл округ губернатор ва̄ӈын хум Алексей Путин тув ёхталас. Тот атхатам ма̄хумн тав ла̄выс: «Ма̄н округувт культура ос искусство ва̄рмалиг щирыл рӯпитан ма̄хманувныл сака янытлахтэ̄в. Та̄н хосытаныл ӯсувт ань «Ма̄-вит ос э̄лумхо̄лас» - пēс йис пормасыт атнэ кол, Владимир Игушев – ка̄тыл хурит по̄слам хум музей-колэ, Геннадий Райшев - ка̄тыл хурит по̄слын хум галереятэ ос мо̄т пēс йис пормасыт атнэ колыт о̄ньщēв. О̄лнэ-хӯлнэ накыт э̄лаль тотнэ хо̄тпат, хотты ялпыӈ хо̄талн э̄лы ма̄н ялнэ̄ныл порат, юв акваг матыр мӯйлупса тотыглэ̄гыт. Ты рӯпатаныл ма̄гыс ма̄н та̄нанылн яныг пӯмащипа ла̄тыӈ ла̄вēв». 

	Округ янытыл са̄в хо̄тпа янытлаӈкве тыг во̄виньта̄лвēсыт. Йӣквнэ, ёнгын, э̄ргын ос ма̄щтырлан хо̄тпат са̄всыр янытлан нэ̄-пакыл ос ма̄гылн та̄га-тан по̄сыл майвēсыт. 

	Та̄н халанылт са̄в ма̄ньщи ос ханты хо̄тпа янытлавес - ты Светлана Динисламова, Юрий Кондин, Вячеслав Кондин, Андрей Хоров ос мо̄т хо̄тпат.       

	Николай МЕРОВ

	 
