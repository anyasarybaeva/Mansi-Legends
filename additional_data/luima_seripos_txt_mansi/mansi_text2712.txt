
Рēтыӈ ю̄свой э̄тпост Ханты-Мансийск ӯст «Ма̄-вит ос э̄лумхо̄лас» музей колт суссылтап щё̄пита̄лвес. То̄нт са̄в кина по̄слын ма̄хум мӯйлуӈкве тыг ёхталасыт. Та суссылтап урыл Пётр Владимирович Назаров, музей колт рӯпитан учёный хум, тав потыртас.

	Ты суссылтап рущ 

	щирыл «От первой киноустановки до 

	кинофестиваля»  намаим о̄лыс. «Ма̄-вит ос э̄лумхо̄лас» музейт рӯпитан хо̄тпат ос 

	Ха̄льӯс пēс йис пормас атнэ колт рӯпитан ма̄хум та̄н аквъёт щё̄пита̄лсаныл. О̄лнэ ма̄вт кина суссылтан ва̄рмаль хумус о̄вылтахтас, тот ты 

	урыл потыртавес. 

	Пēс порат щар о̄выл киномеханикыг Павел Сергеевич Баушкин о̄лыс. Тав урēтл 

	Ха̄льӯс район пēс 

	йис пормас атнэ колт са̄в потыр хансым 

	о̄лы. Тав са̄в та̄л 

	кина суссылтым тот рӯпитас. О̄выл кинатэ 1928 та̄лт суссылтастэ. Тувыл 1952 та̄лт Ха̄льӯс район янытыл кина суссылтан 

	кӯщаиг пēриявес. То̄нт «Украина» кина суссылтан то̄тап о̄лыс, 

	тав па̄влытын тотыг-лавес. Ань музейт ты

	то̄тап о̄ньщаве. Та 

	порат о̄лум пēс 

	патефон ос мо̄т пēс 

	аппаратура о̄ньщис. 

	Мо̄лты та̄л оигпам э̄лы-па̄лт, йильпи та̄л Россия кина та̄лыг ла̄ввес. Таима̄гыс 

	ань ты суссылтап ва̄рыглавес. Тыт о̄лнэ ма̄хманув кина суссылтан тэ̄ла урыл ос 

	хотьют ты рӯпата э̄лаль тотыс о̄с вос ва̄гыт. 

	Са̄ртын кина суссылтан ма̄хум па̄влытын йӣвха̄пыл то̄вим ялантасыт. Ма̄нь па̄вылн ёхтэ̄гыт, мир акв 

	колн атыяныл, я̄ӈк то̄р норыт онтсыл тагатэ̄гыт, кина суссылтан то̄тапаныл ӯнттэ̄гыт, сӯпнēлмта̄л кина суссылтаӈкве та о̄вылтахтэ̄гыт. Па̄влыӈ ма̄хум хунь о̄выл 

	щёс кина ка̄саласыт, то̄ват хот-о̄щатахтасыт, то̄ват ос хот-рохтысыт, тыщир ты о̄лыс. Та̄н ты тэ̄ла нэ̄мхуньт ат ва̄саныл. Ётылнув, ты ва̄рмаль та̄н торгамтасаныл, кина суссылтан хо̄тпат яныг ща̄гтыл ӯруӈкве патсаныл. 

	Тамле ты пӯмащ 

	ва̄рмаль пēс порат 

	о̄лыс.

	Ос хунь са̄внув кина суссылтан то̄тап ēмтыс, ка̄сыӈ па̄вылт кина суссылтан кол ва̄рвес. Ӯщлахтын хо̄талытт 

	са̄в ма̄хум та колытн кина сунсуӈкве ёхталасыт. Пēс йис о̄лупса, 

	яныг хо̄нтлын нак, ощхулиӈ ва̄рмаль ос мо̄т са̄всыр тэ̄лат суссылтавēсыт. Мирн 

	ты ва̄рмаль сака 

	мӯстыс.

	Ань ма̄н округувт «Дух огня» нампа мирхал кина по̄слын фестиваль ва̄рыглавес. Ты та̄л нилахуйпловит щёс щё̄пита̄лвес. 

	Кина по̄слын ва̄рмаль щирыл рӯпитан 

	хо̄тпат, Россия ос мо̄т хо̄н ма̄ныл тыг ёхталасыт. Та̄нки по̄слум 

	кинаныл тыт суссылтасаныл. 

	Кина по̄слын э̄лы-па̄лт акван-хоилтан кит па̄рт -ло̄мтыг та выставкат ма̄хум сунсуӈкве вēрмысыт. О̄выл фестиваль пӯнсым порат Александр Абдулов, 

	кинат ёнгасам намыӈ-суиӈ хум, тав ты кит па̄рт-ло̄мтыг акван-хоилтасаге. Тамле ты пӯмащ ва̄рмаль о̄лыс.

	 

	 

	Николай 

	никитин
