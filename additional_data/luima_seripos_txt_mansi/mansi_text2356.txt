

	Туи Ханты-Мансийск ӯст хӯл алыщлан ма̄хум янытлавēсыт, ялпыӈ хо̄талыл ва̄рыглавēсыт. Са̄всыр ёнгилыт, касылыт о̄лсыт, ё̄рнколыт тӯщталавēсыт, мӯй ма̄хум исмитыл ос исум ща̄ил айтвēсыт. Акв ё̄рнколт ханты нэ̄ Тамара Алексеевна Молданова рӯпитас, тав ётэ ам потрамасум, китыгласлум, хотыл о̄лы, хо̄т самын патыс. На̄н ань э̄лаль тав потре ловиньтэлы̄н.

	– Ам Кышик па̄вылт о̄лэгум. Ханты-Мансийск ӯст о̄лнэ педучилищат ханищтахтасум, 1977 та̄лт а̄стласлум. Школат ня̄врамыт 

	о̄выл классытыт 

	ханищтым налыман нупыл хӯрум 

	та̄л рӯпитасум, тувыл пенсиян минасум. Акв а̄ги о̄ньщēгум, 

	наме Елена, Москва ӯст Дружбы народов нампа университетт 

	ханищтахтас. 

	А̄щум Алексей 

	Степанович Молданов. Омам намыӈ-суиӈ ма̄щтыр хо̄тпа 

	о̄лыс, Анна Тимо
	феевна, а̄ги о̄парищ 

	наме Вагатова. Тав 

	ва̄рыглам, ю̄нтыглам пормасанэ Москва ӯст 

	этнографический музейт о̄лэ̄гыт. Омам ма̄ньлат ма̄хум ю̄нтуӈк-ве, щаквщуӈкве ханищ-та̄лсанэ. Ханты-Мансийск ӯст са̄всыр выставкат ос семина
	рыт о̄лыгламаныл по
	рат, тув акваг яланта̄
	лыс. Тэ̄н а̄тям ёт 

	пенсиян минамēн юи
	па̄лт во̄рн о̄лмыгтасы̄г, 

	хӯл алыщласы̄г, во̄рая
	сы̄г. Ань сас а̄тимы̄г.

	Ма̄н са̄т ня̄врам 

	о̄лсӯв. Пуссын ха-нищтахтасӯв, щēмьяӈыг 

	ēмтсӯв, рӯпитэ̄в. Лида увщим школат нэ̄пак 

	ловиньтан колт рӯ
	питы, Кышик па̄вылт о̄лы. Акв э̄щум ос Белоярский ӯст нэ̄
	пак ловиньтан колт 

	рӯпиты.

	Ам ань мантем 

	яныгпа̄ла нупыл ēмтуӈкве патсум, татем 

	во̄рт о̄луӈкве таӈхē-гум, хӯл алыщланувум, во̄раянувум. Ма̄н колта̄глув во̄рыӈ ма̄т о̄лыс, рӯт ма̄хманум 

	пуссын ханты ла̄тӈыл потыртасыт. Кышик 

	па̄выл мус са̄лыл 

	яласасӯв, манах щёс 

	по̄лиглавесӯв, лё̄ӈхыт савала̄лсӯв. Тох хотмус та яныгмасӯв. Яныгмам порам ам ань э̄рпы
	ӈыщ номылмата̄
	лылум. Амти ла̄тӈум-тыл акваг потыртэ̄гум, па̄влувт ханты ма̄х
	манув о̄лэ̄гыт. 

	А̄гим такви куль-туратэ сака э̄руптытэ, пормасанув ос маснутанув суссылтым 

	са̄всыр выставкат ёт хо̄т-а̄ти акваг яласа̄лы. 

	Тав пыг о̄ньщи, ам ань пенсият о̄лэ̄гум, ӯщлахтэ̄гум, тэ̄натэ̄н нё̄тэ̄гум. А̄гим омагум
	а̄тягум ёт яныгмас, 

	во̄рт акваг о̄лыс, 

	пēс йис о̄лупса ва̄гтэ. 

	Ань тавēн нё̄тым тыт ты яласэ̄гум, ё̄рнколн щалтсан хо̄тпатын 

	ма̄н культурав урыл потыртэ̄гум. 

	Тамара Алексеевна 

	тамле мӯтраӈ, нёмса хо̄тпа. Тавēн ам 

	са̄в ёмас, сымыӈ ла̄тыӈ 

	ла̄вēгум. Пуста̄гыл 

	вос о̄лы, На̄й-О̄тыра
	нэ̄н вос ӯргалаве!

	 

	Светлана 

	Ромбандеева
