

	Ма̄н редакциявн янытлан ла̄тыӈ Маргарита Лянге тēтыс, тав соссаӈ хо̄тпат урыл ля̄ххал тотнэ ма̄хум Гильдият Президентыг о̄лы. Тав ма̄нав янытласанэ.


		– Тыныӈ юрт ма̄х-манум! Во̄ртур э̄тпос 9 хо̄талэ Россияв янытыл Лӯима̄т, Сибирьт ос Дальний Востокт о̄лнэ соссаӈ ма̄нь мирыт янытлан хо̄талыг о̄лы. Ты хо̄тал ам яныг пӯмащипа ла̄тыӈ та хо̄тпатын ла̄вēгум, хотьют ка̄сыӈ хо̄тал такви рӯпататэ̄тыл пēс йис о̄лупса ос ща̄нь ла̄тыӈ э̄лаль ялтуптытэ, мо̄т яныг ва̄рмалитыл ӯргалытэ.

		Ты рӯпата ва̄рим, ва̄им, ля̄ххал хаснэ ос по̄слын хо̄тпат та̄н яныг рӯпата тотэ̄гыт. Тыхо̄тал журналистыг рӯпитаӈкве та̄рвитыӈ, ос соссаӈ ма̄хум ла̄тӈыл хансуӈкве титщёс та̄р-витыӈнув. Ты а̄ти туп наӈти рӯпатан ёмщакв ва̄ӈкве, тыт ща̄нь ла̄тӈыл ёмщакв потыртаӈкве ос хансуӈкве э̄ри. Соссаӈ мирыт ла̄тӈыл хаснэ газетат сунсыглым ос ловиньтым на̄ӈки, хоты ма̄хум мо̄т са̄в мирыт халт о̄луӈкве ханьщувласыт. 

		Соссаӈ хо̄тпатын ам сымыӈ ла̄тыӈ тēтэ̄гум, са̄в мирыӈ Родинавт йильпи номтыл, йиль-пи ё̄рыл э̄лаль вос рӯпитэ̄гыт!

		Маргарита Лянге тēтум потре 

		Галина Кондина ма̄ньщи ла̄тӈыл толмащластэ  

 
