
Ты э̄тпост МООУН (тыи ханты ос ма̄ньщи ма̄ньлат хо̄тпат организацияныл) Ханты-Мансийскат о̄лнэ соссаӈ а̄гит-пыгыт акван-атыгла̄лсанэ. Та̄н та̄нанылн ва̄рум рӯпатаныл о̄вылтыт потыртасыт.Надежда Молданова, та тэ̄латыт кӯщай нэ̄, о̄выл ла̄тыӈ ла̄выс. Та̄н Югорский университетт, Ханты-Мансийский колледжит, Центр искусстват ханищтахтын а̄гит-пыгыт, тувыл Обско-угорский нампа институтт, телевиденият, газетат ос мо̄т са̄всыр ма̄тт рӯпитан хо̄тпат ёт акван-нё̄тхатым матыр ёмас тэ̄лат ва̄рēгыт. Ты организациян  60% са̄вит - ты ма̄ньлат а̄гит, ос 40%  -  ма̄ньлат пыгыт, тув хасхатым о̄лэ̄гыт. Ань сапра̄нин са̄выӈпа̄лэ пыгыт акван-атхатыгласыт. Ос ӯст о̄лнэ ма̄хум коныпал тыг Нижневартовск ос Югорск ӯсныл мӯй хо̄тпат ёхталасыт.

	Ма̄ньлат ма̄хум ёт рӯпитан организация соссаӈ а̄гит ос пыгыт  та̄нки халанылт юртыӈыщ ос ка̄ркамыг о̄луӈкве пуссын ла̄виянэ. Матыр та̄рвит о̄ньщēгыт ке, акван-нё̄тхатым, акван-потыртахтым по̄хан вос ла̄квтыяныл. Та̄н ма̄нь па̄влытыт о̄лнэ ма̄хум палт ос акв тамле ла̄тыӈ кēтэ̄гыт. 2009 та̄лт ты организация матахмат па̄в-лытытн ня̄врамыт ёт ва̄йхатуӈкве ялсыт. Ка̄сыӈ ма̄т та̄н са̄всыр касылыт ва̄рыгла̄лсыт. 

	Матыр тэ̄лат ва̄рнэ ма̄гыс МООУН са̄в проектыт щё̄питэ̄гыт, та̄наныл олныл та̄стын ма̄гыс воритотэ̄гыт. Олныл мивет ке, та̄н тэ̄ланыл щирыл холтыяныл. Тох Ханты-Мансийскат "Радуга" нампа савалап колт о̄лнэ ня̄врамыт Ка̄сум па̄вылн тотыгласаныл.  Ӯст о̄лнэ соссаӈ ма̄хум ханты ос ма̄ньщи ла̄тӈыг ханищтасыт. Ма̄хум ща̄нь ла̄тӈыл потыртан щё̄ст мо̄йтыт, потрыт ловиньтасыт, та̄наныл толмащласаныл, э̄ргыт э̄ргысыт. 

	Та таквсы па̄сыл нэ̄ хо̄тпа супыт ю̄нтнэ ханищтапыл ва̄рвēсыт. Ханты суп ю̄нтуӈкве Галина Сергеевна Молданован ханищтавет. Ма̄ньщи суп ю̄нтуӈкве Мария Сергеевна Мерован ханищтавет. Хумус суп йинаве ос  хорамыл ю̄нтаве, пуссын  ты тэ̄лат кинан по̄славет. Ма̄хум сак хартнэ ва̄рмаль о̄с пӯмщалаӈкве патсыт, та̄н тамле ханищтап э̄лаль  щё̄питэ̄гыт тах. Туи "Нумсаӈ ёх" ос "Ма̄нь ӯскве" этнолагериг рӯпитан порат тот о̄с матыр нё̄тэ̄гыт. Ка̄сыӈ туи Пойковский ӯсн ма̄ньха̄пыл касуӈкве ялантэ̄гыт. Ӯринэ̄ква ялпыӈ хо̄тал янытлан порат сыресыр ёнгилыт, кас ва̄рēгыт. 

	Ва̄ӈын 

	кӯщаит рӯпатаныл

	Э̄лмхо̄лас та̄ксарыг ēмтнэ тэ̄лат палт Руслан Богордаев пуӈктоты. Тав такви рӯпататэ урыл я̄нас потыртас,  ос та̄л сыс каснэ  порат но̄х-патум пыгыт э̄сгын нэ̄пакыл мӯйлуптасанэ. Соссаӈ ма̄хманув палт акв пēс касыл «нюл-тахли» пыгыт акваг э̄лаль ва̄руӈкве таӈхияныл. Мо̄т пыгрищит пēрщуӈкве ханищтан ма̄гыс та̄н ёмас 

	колнак кинсэ̄гыт. 

	Культура щирыл тэ̄лат ма̄гыс Виктор Банк пуӈктоты. Округ янытыл соссаӈ ма̄хум йӣкваныл ос э̄рганыл э̄лаль тотым 36 коллективыт рӯпитэ̄гыт. Тыгыл 12 коллективыт мирн ёмас ва̄вет, суиӈ намыл майвēсыт. Та̄н са̄всыр фестивалин акваг во̄виньта̄лавет. Юи-о̄выл та̄лытыт Ханты-Мансийскат "Этнодискотека" ва̄рыглаве. Ма̄хумн тыи сака 

	мӯсты. 

	Алла Иштимирова-Посохова финно-угор рӯт мирыт ёт  аквъёт ва̄рум тэ̄лат урыл потыртас. Мо̄лты та̄лт та̄н "Культурная столица финно-угорского мира" проект щирыл о̄с ла̄тыӈ хансыгласыт. Та̄н Ка̄сум, Кышик ос Русскинские па̄влыт 

	тув пēриясыт. Тувыл пуссын ма̄нь па̄влыт халт удмурт ма̄хум та̄н Быгы па̄вланыл но̄х-патыс. Ань тот ты та̄л ма̄нь таквс э̄тпос нёлоловхуйплов щислат ялпыӈ хо̄тал ва̄рēгыт 

	тах ос рӯт ма̄хум мӯйлуӈкве во̄вавет. 2015 та̄л сыс ос хотты финн-угорский па̄выл но̄х-паты, тот ла̄ваве. Таима̄гыс Алла ань йильпи проектыт Саранпа̄выл ос Полноват па̄выл хӯлтыяге.

	Акван-нё̄тхатым о̄лэ̄гыт

	Округ янытыл ма̄нь-лат ма̄хум Парламентыт кӯщай хум Константин Репин о̄с сапра̄ниян ёхталас. Та̄н ань акв пӯмыщ "В единстве - сила" нампа экспедиция щё̄питасыт. Ты э̄тпост ма̄ньлат хо̄тпат Нягань ӯст акван-атхатэ̄гыт  ос Саранпа̄выл нупыл 

	тэ̄лы лё̄ӈх хосыт ми-нэ̄гыт. 

	Неро̄йка ос Народа нё̄р мус ялуӈкве  кусэ̄гыт. Миннэ̄ныл мус та̄н па̄вланувн соссаӈ ма̄хум ёт ва̄йхатуӈкве хо̄иглэ̄гыт. Таима̄гыс ща̄нь ла̄тыӈ ва̄нэ хо̄т-пат ма̄ньлат а̄гит-пы
	гыт халт  о̄лэ̄гыт ке, ос та̄н ётаныл  экспе
	дициян ялуӈкве во̄-вавет. Константин 

	акван-нё̄тхатым рӯпитаӈкве ма̄хманув ла̄всанэ. Ос "Югра бесконечный драйв" видеоролик суссылтас. 

	Тувыл Надежда Мол
	данова ос Константин Репин аквъёт рӯпитан ос мо̄т тэ̄лат акван-нё̄тхатым ва̄руӈкве договор-нэ̄пакыгт хасхатсы̄г. Та юи-па̄лт сапра̄нин атхатам

	ма̄хум пасан ва̄тан ща̄й аюӈкве во̄ввēсыт.

	 

	Тамара 

	Мерова

	 
