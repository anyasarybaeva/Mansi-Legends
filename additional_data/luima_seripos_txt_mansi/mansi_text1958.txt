

	Мо̄лалнув Санкт-Петербург ӯст о̄лмум порат  ам Татьяна Николаева палт мӯйлысум. Тав ань Русский географический общество колт ля̄ххалыт тотнэ тэ̄лат ёт рӯпиты. Ты э̄лы-па̄лт Татьяна Георгиевна матахмат та̄л Ханты-Мансийск ӯст о̄лыс, ань ам таве такви урēт мощ потыртаӈкве во̄выслум. Тав ла̄выс: 


		-  Ам Нижневартовск ӯст самын патсум. Лов класс тот а̄стласум ос Ленинград ӯст о̄лнэ А.И. Герцен нампа институтт рущ ла̄тыӈ ос литература учителиг ханищтахтасум. 1992 

		та̄лт  юи-о̄выл курсыт 

		ханищтахтамум порат ма̄н лӯима̄ факульте-тувн акв мӯй хо̄тпа ёхталас. Ты француз о̄йка, наме Жан Малори. Тав мирн ва̄нэ полярник-учёныиг о̄лы, са̄всыр 

		потрыт хансы. 

		То̄нт о̄йка институт а̄стлам лӯима̄ а̄гит-пыгыт ма̄гыс Россият йильпи ханищтан кол ва̄руӈкве номылматас. Та̄н ма̄хум ёт рӯпитаӈкв ха̄снэ хо̄тпаг вос ханищтахтынувыт, са̄всыр са̄кконыт ёмщаквег вос ва̄нувыт, э̄рнэ торыг та̄нки ма̄хманылн нё̄туӈкве вос вēрмынувыт.

		Тувыл, со̄ль, 1992 

		та̄лт лӯима̄ ма̄хум ханищтан кол Ленинград ӯст ва̄рвес, о̄влэ̄т тав «Полярный круг» сообществаг о̄лыс, ётыл тав Полярная Академия намыл пинвес. Тот Мурманск ӯсныл хо̄тал нэ̄глын ēр мус са̄всыр лӯима ма̄ныл студентыт ханищтахтасыт. 

		Ам о̄с тот ха-нищтахтуӈкве хультсум. То̄нт группав янгыг о̄лыс, ос ма̄н, туп 

		ва̄т нупыл хо̄т хо̄тпа, Академия а̄стлысӯв. 

		Ма̄н тот сака ёмас, номтыӈ хо̄тпатн ханищтавесӯв, то̄ват ты ӯст о̄лсыт, мо̄таныт Францияныл ёхталасыт. Та̄н потраныл хӯнтлуӈкве сака 

		пӯмщиг о̄лыс.  1994 

		та̄лт ма̄н Москва ӯсн образование ос са̄всыр мирыт тэ̄ланыл ӯргалан Министерство колн практикан кēтыглавесӯв. Ос Полярный Академия тармыл пуссын хоталь-а̄ти рӯпитаӈкве  вуйла̄лвесӯв. Ам тот ректорн нё̄тнэ хо̄тпаг рӯпитасум.

		Тувыл Санкт-Петербурский университет аспи
		тантурат  ханищтахтасум. Тот экономика ос 

		финансы факультетт история пēс ва̄рмалит пӯмщаласанум. Ос 

		"Социально-экономическое развитие городов в зоне добычи 

		нефти и газа. Проблемы их развития"  диссертация хансуӈкве патыгласум. 

		Ам то̄нт Тюменский архивт са̄в пēс нэ̄па-кыт ловиньтасанум, 

		Нижневартовск ос Ханты-Мансийк ӯсыгт 

		о̄лнэ архив-колыгн ялсум. Аквтох соссаӈ ма̄хум та̄рвитыӈ тэ̄ланыл ма̄гыс государство па̄лыл нё̄тавет ман а̄ти, са̄ккон щирыл ӯргалавет манос а̄ти, 

		ты тэ̄лат та̄ра-паттысанум. 

		Ётыл Россиявт та̄рвитыӈ кризис та̄лыт о̄вылтахтасыт, о̄лупсав ос мо̄т щирыл ēмтапас. Ос 1999 та̄л ам Акаде
		мия па̄лыл Ханты-Мансийск ӯсн приёмный комиссият рӯпитаӈкве кēтвē
		сум. Тот ам ханищтап Департаментын рӯпитаӈкве во̄ввēсум. Ам хоса ат номсахта-сум, та̄ра хультсум. 

		Ты э̄лы-па̄лт таса̄вит та̄л сыс са̄в номтыӈ ва̄рмалитн ханищтавēсум, ань ос амки мо̄т ма̄хум ханищтаӈкве, э̄рнэ торыг та̄нанылн матыр нё̄тмил ва̄руӈкве вēрмēгум. Тувыл ня̄врамыт йильпи  щирыл хумус ханищтаӈкв э̄рēгыт,  ам та департаментыт кит та̄л рӯпитасум. Тувыл А̄с-угорский ма̄хум институтн рӯпитаӈкве минасум. Номсысум, диссертациям э̄лаль хансылум, ос тах вуянтылум.

		 Ос округ Думат соссаӈ ма̄хум ма̄гыс Ассамблея ва̄руӈкве патсыт. Ам са̄всыр пēрияп ва̄рмаль щирыл округ янытыл яласасум, ханты ос ма̄ньщи депутатыт Ассамблеян пēриян ма̄гыс ла̄тыӈ ва̄рсум. 

		Са̄в соссаӈ ма̄хмыт ёт то̄нт ва̄йхатасум. 

		Та порат ты ёмас рӯпатам ка̄салавес ос Лӯима̄ комитетн соссаӈ ма̄хум тэ̄ланыл ёт 

		э̄лаль рӯпитаӈкве во̄ввēсум. Ам ань тох номсэ̄гум, ты комитет щар яныг миркол хольт лӯима̄ ма̄хманув ма̄гыс о̄лыс. Тувыл 

		нё̄тым та̄н сыресыр тэ̄-лат, ханищтап, культура ва̄рмалит но̄х
		во̄рмалтасыт. 

		Хӯл алыщлан, во̄раян хо̄тпат та̄нки пēс о̄лупсаныл щирыл о̄луӈкве патсыт. Ос Ассамблеян пēриим 

		депутатыт э̄рнэ са̄кконыт хансуӈкв о̄вылтахтасыт.

		Мо̄т акв ёмас тэ̄ла - тыи ня̄врамыт ма̄гыс 

		этностойбищат ва̄рвē-сыт. Тот ма̄нь ня̄вра-мыт пēс ма̄хманув мӯтраӈ о̄лупсаныл ханищтэ̄гыт. Ань тыг 

		мус «Ма̄нь ӯскве» ос «Нумсанг ёх» этностойбищан ня̄врамыт ка̄сащим ялантэ̄гыт, матыр-а̄ти ва̄ӈкве, пӯмщалаӈкве тув ёхталэ̄гыт. 

		Та сыс ёмщаквēг ӯщлахтэ̄гыт, та̄нки халанылт юрщхатэ̄гыт. Яныг пӯмащипа ла̄тыӈ тот рӯпитан хо̄тпатын ос ты тэ̄лат э̄лаль тотнэ хо̄тпагн ла̄вуӈкве э̄ри, тыи Любовь Павловна Станканован ос Ольга Александровна Кравченкан. 

		Аквтох ам А̄с-угорский ма̄хум «Солнце» нампа театр урыл номсэ̄гум. Тот рӯпитан артистат пуссын этностойбищан ялым пēс 

		накыт ва̄нэ хо̄тпаг 

		яныгмасыт. Мо̄лалнув ам «И дольше века 

		длится день» спектакляныл сунсыслум, сака ёмщаквēг, номтыӈыг ва̄рсаныл, а̄гит-пыгыт сэ̄ръёрыг ёнгысыт. Пуссын тамле э̄рнэ тэ̄лат нот па̄лыт э̄лаль вос о̄лнувыт, ёл нэ̄м
		хотьютн ул вос пувавет. 

		 

		Татьяна Николаева ань ты рӯпататэ э̄лаль ва̄ритэ, пӯмащ ос э̄рнэ тэ̄лат щё̄питы. То̄нт та̄н Владимир Путин РФ 

		Президентув та̄нки 

		коланылн ӯрсаныл ос са̄всыр мирыт 

		ва̄рмаляныл о̄вылтыт потыртаӈкве щё̄пи-тахтасыт.

		Тамара Мерова

		 


	 
