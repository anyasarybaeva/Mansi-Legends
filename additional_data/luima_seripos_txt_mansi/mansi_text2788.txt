

	Ты та̄л о̄вылтахтан порат ма̄н редакцияв 

	ос «Югра лылыēп» нампа организация ня̄врамыт ма̄гсыл «Ими гордится Югра» нампа касыл ва̄рыгласы̄г. Тамле ва̄рмаль ма̄н округув 85 та̄лэ то̄влум кастыл ос ня̄врамыт янытлан та̄л кастыл щё̄пита̄лыгласлӯв.


		А̄гирищит-пыгрищит та̄нки потраныл ос 

		стиханыл ма̄ньщи ла̄тӈыл хӯрум номинация щирыл «Гордость нашей семьи», «Люди труда» ос «На благо Югры» хассаныл.

		Хӯрум э̄тпос сыс ма̄н редакциявн 21 ня̄врам рӯпатаныл кēтсыт. Ха̄льӯс район Ня̄хщамво̄ль, Кульпас,  Кимкъясӯй па̄влытт,  Октябрьский район Лӯиня̄рихумит па̄вылт, Кондинский район Шугур па̄вылт ос 

		Ханты-Мансийск ӯст о̄лнэ а̄гирищит-пыгрищит потрыт, 

		стихыт хассыт. Ты 

		э̄тпос о̄вылтахтам 

		порат жюри-хо̄тпат ня̄врамыт рӯпатаныл ловиньтасаныл ос 

		но̄х-патум а̄гирищит 

		ос пыгрищит пē
		риясыт. Жюри
		хо̄тпаг Светлана Селивёрстовна Динисламова ос Мария 

		Тихоновна Двиня
		нинова о̄лсы̄г. Ма̄ньщи нэ̄г сас стихыт 

		ос потрыт хансэ̄г. 

		Тыи ма̄гсыл тэ̄н ня̄врамыт рӯпатаныл ловиньтасы̄г. 

		7-10 та̄л яныт ня̄врамыт халт о̄выл места Роман Гындышев вис. Тав Ха̄льӯс 

		район Кульпас па̄вылт о̄лы, о̄выл классын яланты. Пыгрищ 

		«Я̄тил анēквам» нампа потыр хансыс. 

		Китыт местал Оля 

		Рагузова майвес. А̄гирищ ос 

		Ня̄хщамво̄ль па̄-вылт о̄лы, нилыт 

		классыт ханищтахты, потре ащо̄йкатэ ос анēкватэ урыл о̄лыс. 

		Кирилл Богордаев хӯрмит места вис. 

		Тав Кондинский район Шугур па̄вылт о̄лы, 

		о̄выл классын яланты. Кирилл такви а̄тятэ урыл хансыс. А̄тятэ 

		на̄й харыгтан хумыг 

		са̄в та̄л рӯпиты. 

		11-15 та̄л яныт ня̄врамыт халт о̄выл места Вероника Змановская майвес. Ня̄хщамво̄ль па̄вылт о̄лнэ аги нёлолов классыт ханищтахты. Тав Владимир Игошев, ка̄тыл хурит по̄слам 

		хум, урыл потыр хансыс.  Китыт местал кит ня̄врам майвесы̄г: 

		Саша Слугин ос Света Побокина. Саша Ханты-Мансийск ӯст 

		хо̄тыт классын яланты. Света Ня̄хщамво̄ль па̄вылт о̄лы, хо̄тыт классыт ханищтахты. Тав а̄кань урыл потыр кēтыс. Виктория Рядькина «Ка̄тикве» нампа стих ма̄гсыл ос Ярослав Вынгилев «Рахтынья 

		община урыл» стих ма̄гсыл хӯрмит места висы̄г. Виктория Ня̄хщамво̄ль па̄вылт атыт классыт ханищтахты. Ярослав Кимкьясуй па̄вылт о̄лы, нилыт 

		классын яланты. 

		Яныг ня̄врамыт 

		халт о̄выл места Катя Мерова вис. Ма̄ньщи а̄ги Ханты-Мансийск 

		ӯст колледжит ханищтахты. Такви Саранпа̄вылныл о̄лы. Катя анēквате урыл 

		потыр хансыс. Китыт местат - Лена Карпенко. 

		А̄ги а̄щойкатэ урыл потыр кēтыс. Тав Октябрьский район Лӯиня̄рихумит па̄вылт о̄лы, лов классыт 

		ханищтахты. Хӯрмит местал Маша Пакина майвес. Кульпас па̄вылт о̄лнэ а̄ги такви рӯтанэ урыл хансыс. Маша 

		аквхуйплов классыт 

		ханищтахты. 

		Ма̄н, редакцият 

		рӯпитан ма̄хум, ня̄врамыт пуссын янытлыянӯв ос потраныл ма̄гсыл яныг пӯмащапа ла̄тыӈ ла̄вēв. Ты потрыт ос стихыт ма̄н «Лӯима сэ̄рипос» ма̄ньщи газетат тах 

		пуссын ва̄риянӯв. 

		Ка̄сыӈ ня̄врам такви потре газетавт ловиньтаӈкве тах вēрмитэ. 

		Людмила 

		Теткина

 
