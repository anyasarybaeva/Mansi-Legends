
Ты та̄л яныгпо̄ль э̄тпос 25 хо̄талэ̄т ам а̄тям Сергей Михайлович Адин 60 та̄лэ то̄влыс. Тав Хулюмсӯнт па̄вылт са­мын патыс, тот яныгмас. 
Омаге-а̄тяге лов ня̄в­рам янмалтасы̄г. Щēмьят а̄тям китыт ня̄врамыг о̄лыс. Э̄щанэ ос āпщиянэ ань Хулюмсӯнт па̄вылт, Ханты-Мансийск ос Сургут ӯсыгт о̄лэ̄гыт.
А̄тям Ня̄хщамво̄ль па̄выл школат ханищтах­тас, мо̄т ма̄ньщи ня̄вра­мыт ёт интернатт о̄лыс. Школа а̄стлас, Омск ӯсн экскаваторщикыг ха­нищтахтуӈкве ялыс. Ты юи-па̄лт Хулюмсӯнт па̄­вылт «Сосьвинский ЛПУ МГ» нампа органи­за­циян рӯпитаӈкве вуйвес. Тот пенсиян минаме мус 34 та̄л рӯпитас.  

Та порат тав са̄всыр яныг ма̄шинал рӯпитас, мо̄т ма̄хум ёт газ миннэ турпат пиныс. Ос турпат пēсыг хунь ēмтсыт, мо̄­таныг пēнтсанэ. Ань ты газопровод хосыт Россия ос мо̄т хо̄н ма̄н газ мины. 
2016 та̄лт а̄тям пен­сиян минас, ань во̄раим ос хӯл алыщлым яласы. Ты э̄лы-па̄лт акваг рӯ­питас, во̄рт яласаӈкве щар ат а̄лымас. Ань ам тав ётэ няслуӈкве ялан­тэ̄гум. А̄тям ёмащакв ва̄гтэ, Хулюм­сӯнт па̄выл по̄хыт хо̄т са̄в хӯл пувуӈ­кве ро̄ви, тыи­ма̄гсыл тав ётэ няслуӈкве а̄нумн сака мӯсты. 
Рита Адина       
 
