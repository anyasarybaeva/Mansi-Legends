

	Округ губернатор Наталья Комарова Белоярский ӯсн ялыс, тот Семейный совет Югры  сапра̄ни ва̄рыглас. Тав тувыл  ӯсыт ос районыт ёт ищхӣпыӈ ут хосыт ня̄врам ӯщлахтан тэ̄лат о̄вылтыт потыртас. 2014 та̄лт ня̄врамыт ёмащакв ӯщлахтын ос пусмалтахтын ма̄гыс 1 миллиард 735 миллион солко̄ви та̄стувес. Ты олн-нё̄тмилытыл 95%  округт о̄лнэ ня̄врамаквет са̄всыр ма̄т ӯщлахтуӈкве ос пусмалтахтуӈкве вēрмēгыт тах. Таима̄гыс 380 миллион солко̄ви пусмалтахтын колыт щё̄питан ма̄гыс холтавет. Та щирыл хо̄т яныг центрыт ёмащакв щё̄питавет. Ос округув янытыл ты  та̄лт ня̄врамыт ма̄гыс 510 са̄всыр ӯщлахтын ко-лыт пунсавет.  

	Округувт йильпи этноцентрыт, этнолагерит  ос акван-атхатан мо̄т са̄всыр колыт ва̄руӈкве патвēсыт. Ня̄врамыт 

	тот во̄рт ӯщлахтэ̄гыт, сыресыр э̄рнэ ос мӯтраӈ тэ̄лан ханищтавет. Та̄нанылн тот ӯщлахтуӈкве сака мӯс
	ты. 

	Ханты-Мансийский район Елизарово па̄вылныл Валентин Александрович Ере
	меев ищхӣпыӈ ут хосыт потыртас, во̄рт о̄лнэ 

	лагерит о̄лнэ̄ныл сыс ня̄врамыт та̄ксарнувēг ēмтэ̄гыт, та̄нки хала
	нылт акван-юрщха-тэ̄гыт. Тувыл то̄ва ня̄в-рамыт ща̄нь-а̄щаныл ёт тув ялантэ̄гыт, тыи о̄с ёмас тэ̄лаг о̄лы. Тох та̄н та̄нки халанылт акван-нё̄тхатым э̄лаль о̄лэ̄гыт. Акв а̄гирищ Дарина Кайгородова, 

	«Поколение +» ня̄вра-мыт ёт рӯпитан колэ 

	урыл сака ёмас ла̄-тыӈ ла̄выс. Тав мо̄т а̄гит-пыгытн тамле ла̄тыӈ кēтыс: «Юграт ӯщлахтуӈкве модныиг о̄лы». Валерия Шве
	дова, Радужный ӯс-ныл ёхталам а̄ги, тамле ӯщлахтын колыт о̄вылтыт ос таи ля̄галас: «Тот интернет та̄л о̄лэгы̄н ке, мӯсхал щирыл ӯщлахтэгы̄н!». 

	«Югра» телерадио
	компаният мирн нё̄т
	мил ва̄рнэ программат щё̄питан 

	нэ̄ Оксана Вожатова  о̄с потыртас. Та̄н ня̄вра-мыт ма̄гыс са̄всыр ёмас кинат, ёнгилыт, касыт о̄ньщēгыт. Соссаӈ ма̄-хум ла̄тӈаныл ханищ-тан ма̄гыс «Югорика» нампа программа, 

	«Кошки-осторожки» проектаныл, «Жемчу
	жина Югры – Приполярный Урал» документальный кинат  ос 

	мо̄таныт. 

	Ань пуссын ты передачаныл та̄н школат ос лагерьт рӯпитан хо̄тпатн миӈкв вēрмияныл. Та̄н туп телекомпаниян ла̄тыӈ вос кēтэ̄гыт. Ня̄врамытын округт о̄лнэ ма̄хум ёмщакв ва̄ӈкве э̄ри, тувыл манхурип нё̄тнэ ма̄т та̄н о̄лэ̄гыт, кинат ка̄салыяныл ос вēк хотты накт тув ялуӈкве тахмаēгыт. 

	Тувыл яныг ӯсытыт ос районытт о̄лнэ ма̄хум та̄нки ӯщлахтын коланыл урыл потыртасыт. Ольга Дмитриевна Пилецкая, Сургут ӯсныл о̄лнэ нэ̄, номтыӈ ня̄врамыт (одаренные дети) ӯщлахтуӈкве ос 

	та сыс э̄лаль ханищ-таӈкве хо̄т ӯравет, таи хӯлтыс. Мо̄лты ня̄врамыт Суздаль ӯсн тотыглавēсыт, та̄на-нылн тот сака мӯстыс.   

	Ты коныпал 21 со̄тыра ня̄врам ща̄рщ ва̄тан тотыглавēсыт. Тох та̄н Россият манос мо̄т хо̄н ма̄т ӯщлахтэ̄гыт. Болгариян 550 а̄гит-пыгыт ялэ̄гыт тах, мо̄таныт Владивосток ӯсн «Океан» нампа лагерьн ос Туапсе ӯсн «Орлёнок» нампа лагерьн тотыглавет. Ты та̄л Крымт о̄лнэ  «Артек» нампа лагерь о̄с рӯпитаӈкве паты, тув 

	134 ня̄врамыт кēтавет. Крымт войнат порслам ма̄хум памятниканыл  ань тыг мус ӯргалым о̄ньщавет. Ща̄нь-а̄щитн о̄с ла̄тыӈ кēтсыт, та̄нки Крымн  ялуӈкве таӈхē-гыт ке, ня̄враманыл ёт вос ялэ̄гыт. Ань тув 

	ялнэ̄ныл ма̄гыс лё̄ӈханыл ма̄гыс мощща олн тах ойтэ̄гыт.

	Тамара 

	Мерова

	 

	 
