
Хо̄нтлын нак оигпам па̄сныл са̄в та̄л минас. Та порат Ха̄льӯс районныл хо̄нтлын ма̄н са̄в ма̄ньщи хо̄тпат тотвēсыт. То̄ва хо̄тпат юв ёхтысыт, то̄ват ва̄нэта̄л хотты ма̄т та патсыт. Ань э̄лаль о̄с Сӯкыръя па̄выл хумыт урыл ловиньтэ̄н:
Михаил Лазаревич Сайнахов
Михаил Лазаревич 1916 та̄лт Ха̄льӯс район Сӯкыръя па̄вылт самын патыс. А̄тятэ наме Лазарь Тимофеевич Сайнахов о̄лыс. Михаил Лазаревич 1941 та̄лт лӯпта э̄тпост Ха̄льӯс военкоматыл хо̄нтлын ма̄н тотвес. М.Л. Сай­на­хов 1944 та̄лт я̄ӈк натнэ э̄тпост э̄лы ма̄т хо̄нтлыматэ ва̄нэта̄л та хультыс. Воссыг мо̄т по­тыр тав урēтыл а̄тим.
Николай Григорьевич Сайнахов
Николай Григорьевич 1911 та̄лт Ха̄льӯс район Сӯкыръя па̄вылт самын патыс. Э̄кватэ наме Анастасия Гавриловна Сайнахова о̄лыс. Хум 1943 та̄лт лӯпта э̄тпост Ханты-Мансийск ӯс военкоматыл хо̄нтлын ма̄н тотвес. Н.Г. Сайна­хов 1943 та̄лт во̄ртур э̄тпост хотты ма̄т ва̄та̄л та патыс. Воссыг мо̄т потыр тав урēтыл а̄тим. 
Павел Лазаревич Сайнахов
Павел Лазаревич 1923 та̄лт Ха̄льӯс район Сӯкыръя па̄вылт самын патыс. А̄тятэ наме Лазарь Тимофеевич Сайнахов о̄лыс. Павел Лазаревич Ха̄льӯс военкоматыл хо̄нт­лын ма̄н тот­вес. Хум хо̄нтлын нак юи-па̄лт юв ёхтыс. Павел Лаза­ревич 1965 та̄лт а̄тимыг ēм­тыс, Сӯкыръя па̄вылт ёл-щё̄­питавес.
Павел Фомич Сайнахов
Павел Фомич 1916 та̄лт Ха̄льӯс район Сӯкыръя па̄вылт самын патыс. Тав омаге-а̄тяге Мария Ларионовна ос Фома Сайнаховыг о̄лсы̄г. 1930 та̄лытт Павел Фомич Агафья Дмитриевна Сайнахова нэ̄г тотыстэ. Тэ̄н хӯрум ня̄врам Сергей, Евдокия ос Наталья о̄щсы̄г. 
Павел Фомич 1941 та̄лт Ха̄льӯс военкома­тыл хо̄нтлын ма̄н тот­вес. 1942 та̄лт яныг таквс э̄тпос ва̄т нупыл онтоловит хо̄талт хо̄нт­лын ма̄т порславес. Хум Ленинградский область Залучинский районт ёл-щё̄пи­тавес. 
Пётр Андреевич Сайнахов 
Пётр Андреевич 1917 та̄лт о̄йттур э̄тпос са̄тхуйпловит хо̄талэ̄т Ха̄льӯс район Сӯкыръя па̄вылт самын патыс. Хум 1942 та̄лт лӯпта э̄тпост хо̄нтлын ма̄н тотвес. Пётр Андреевич 1943 та̄лт во̄ртур э̄тпос нёлоловхуйплов хо̄талт ня̄лын та̄кыщ сакватавес. 1945 та̄лт тав юв ёхтыс. 
  
Хо̄нтлын нак оиг­пам юи-па̄лт Пётр Андреевич «Саран­па­ульский» совхозт во̄­раян ос хӯл алыщлан хумыг рӯпитас. Тав 1989 та̄лт ма̄ньполь э̄тпос ловит хо̄талт а̄тимыг ēмтыс, Сӯкыръя па̄вылт ёл-щё̄питавес.
Янытлым нэ̄пакт тав урēтыл тох хансым о̄лы: «Хо̄нтлын порат Сайнахов на̄иӈтӯйт яласан кēрлё̄ӈх ва̄рыс, тав сака молях ос ва̄г­та̄л патта̄л рӯпитас. Хум рӯпатанэ пуссын ём­щакв ва̄рсанэ. Тыи ос мо̄т тэ̄ла ма̄гыс Сайнахов «За боевые заслуги» ма̄гылн тагатан по̄сыл майвес». 
Семён Дмитриевич Сайнахов
Семён Дмитриевич 1922 та̄лт Ха̄льӯс район Сӯкыръя па̄вылт самын патыс. Хум 1942 та̄лт сӯкыр э̄тпос нилахуй­пловит хо̄талэ̄т Ха̄льӯс военкоматыл хо̄нтлын ма̄н тотвес. Тот пилта̄л хо̄нтлыматэ хотты ма̄т порславес. Воссыг мо̄т потыр тав урēтыл а̄тим.
Устин Дмитриевич Сайнахов
Устин Дмитриевич 1919 та̄лт Ха̄льӯс район Сӯкыръя па̄вылт самын патыс. А̄тятэ Дмитрий Петрович, оматэ ос Ирина Ларионовна Сайнаховыг о̄лсы̄г. Устин Дмитриевич э̄к­ватэ Евдокия Ефимовна Сайнахова о̄лыс. Тэ̄н акв ня̄врам Елизавета о̄щсы̄г. А̄гитэ̄н ат та̄лэ то̄влум порат, матыр паттат а̄тимыг ēмтыс.
Устин Дмитриевич Ха̄льӯс военкоматыл хо̄нтлын ма̄н тотвес. Хум 1942 та̄лт хо̄нтлын ма̄т порславес, тав Ленинградский обла­стьт ёл-щё̄питавес. Воссыг мо̄т потыр тав урēтыл а̄тим.
Ты потрыт «Птицы светлой памяти» нэ̄пакт хансым о̄лэ̄гыт, ма̄ньщи ла̄тӈыг Николай МЕРОВ хассанэ
