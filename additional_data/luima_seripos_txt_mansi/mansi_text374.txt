
Ка̄сыӈ таквс акв порат са̄в ма̄нь ня̄врамыт о̄выл щёс оманылн, а̄тянылн ханищтахтын колытын ва̄нттавет. Ня̄врамын лё̄ӈхыт матыр ва̄нэ урыл ёмщакв потыртаӈкв э̄ри.Тав таквирот матыр ёмас тэ̄ла ва̄рнэ̄тэ ма̄гсыл на̄н таве э̄рнэ пормасыл мӯйлуптэлы̄н. Ханищтахтын колн миннэ ня̄врам ма̄гсыл щар ёмас мӯйлупса, таи а̄лпыл са̄йкатан щё̄с, тав будильникыг ла̄ваве. Тавēн мӯйлуптым щё̄с такви ӯнттуӈкве вос ха̄сытэ, о̄с ханищтэлы̄н. 

	Омат, а̄тят, ня̄врамын ва̄нэ титыт ва̄рмаль, таи тав ханищтахтын колэ мус миннэ лё̄ӈхе ёмщакв вос ва̄гтэ. Ня̄врамын ёт ловмантем щёс та лё̄ӈхыл э̄ла-юв ялэ̄н. Лё̄ӈхыт ӯлтта миннэ ма̄т ёмщакв потыртэлы̄н. Хоты нупыл, хунь э̄ри сунсуӈкв ос хоты порат лё̄ӈх ӯлтта ё̄мантаӈкв ро̄ви. На̄нти та урыл ханищтанэ̄н коныпал, ты урыл школат о̄с потыртавет.
