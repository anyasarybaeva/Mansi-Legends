
Ты та̄л округув 84 та̄лэ то̄влум кастыл Ханты-Мансийск ӯст «Югра-Классик» нампа колт округ губернатор нэ̄ Наталья Комарова са̄в та̄л тыт рӯпитан ма̄хум янытласанэ. Пуссын аквъёт атпан арыгкем хо̄тпа о̄лыс. Кӯщай нэ̄ нила хо̄тпа урыл я̄нас потыртас.Ты Марина Александровна Плотникова, тав хус та̄л округ гимна
	зият рущ ла̄тыӈ ос литература ня̄врамытн ханищты. Тав «Заслуженный учитель России» нам о̄ньщи. Марина Александровна ханищтан ня̄враманэ са̄всыр олимпиадат са̄в щёс но̄х-патыгласыт.

	Ань округувт ма̄-во̄й ма̄ныл но̄х-винэ па̄сныл атпан та̄лэ то̄влыс. Ты кастыл Сергей Павлович Тосников, «Сургутнефтегаз» нампа ма̄-во̄й винэ компаният 

	ва̄т арыгкем та̄л рӯпи-тан хум, янытлавес. Ты хум рӯпататэ ма̄гыс 

	«Орден за заслуги перед 

	Отечеством» ма̄гылн тагатан по̄сыл майвес. Округув щёлыӈыг ēмтнэ ма̄гыс ма̄к Сергей Павлович хурип ма̄хум са̄в рӯпата ты ва̄рсыт.

	Хунь округув экономикатэ са̄вми, мир о̄лупсатэ о̄с ёмасыг ēмты. Махум пуста̄гыл о̄лнэ̄ныл ма̄гыс Юрий Алексеевич Чемакин о̄с са̄в рӯпата ва̄ри. Тав Сургут ӯс кēлп а̄гм пусмалтан пӯльницат яныг лēккарыг о̄лы. Ва̄т 

	арыгкем та̄л тот рӯпи
	ты. Та пӯльницат лēк-карыт ва̄рнэ рӯпатаныл хосыт са̄в хо̄тпа ань пуста̄гыл о̄лы. 

	Тувыл кӯщай нэ̄ о̄с акв э̄ква урыл потыртас. Ты Людмила Ивановна Голик, тав «Заслуженный строитель Югры» нам о̄ньщи. Ма̄ньлат поратэ̄т Нягань ӯсн колыт ӯнттын ва̄рмаль 

	щирыл рӯпитаӈкве ёхтыс. О̄влэ̄т ма̄щтыр хо̄тпаг о̄лыс. Ань тав 

	технический отдел кӯщаиг рӯпиты. Та̄н компанияныл о̄лнэ колыт, школат, ӯнсахыт, заводыт ос мо̄т са̄всыр колыт ӯнттэ̄гыт.

	Ты потыр юи-па̄лт Наталья Владимировна ма̄хум янытлаӈкве о̄вылтасанэ. Та̄н халанылт акв ма̄ньщи хум наме ла̄ввес. Ты Никита Калистратович 

	Партанов, «Торум Маа» музейт са̄в та̄л рӯпитам хум. Тав наукат ос 

	соссаӈ ма̄хум йис ва̄рмалит э̄лаль тотнэ ма̄гыс Почётный намыл майвес. О̄йка наме хунь ла̄ввес, тав сэ̄ръёрыг кӯщай нэ̄ палт ё̄мыс, ка̄тэ анигластэ ос мӯйлупсал та майвес. Тамле ва̄рмаль мирн сака пӯмщиг 

	о̄лыс. Ма̄хум маткем 

	ка̄тпатта тавēн та 

	ра̄тсыт.

	Тувыл Нижневартовский районт о̄лнэ акв ханты хум пēс йис 

	о̄лупса э̄лаль тотнэ 

	ма̄гыс о̄с Почётный намыл майвес. Ты хум наме Виталий Егорович Казамкин, тав такви ва̄рнэ рӯпататэ̄т ӯщлахтын тэ̄ла э̄лаль тотытэ. 

	Соссаӈ мир ва̄рмалит щирыл акв яныгпа̄ла рущ э̄ква Альбина 

	Сергеевна Глухих мӯйлупсал ос Почётный диплом-нэ̄пакыл майвес. Тав «Новости Югры» нампа газетат атпан та̄лкем рӯпиты. Округувт ты щар пēс газета, та̄ратан па̄сныл ань нёлса̄ткем та̄лыг ēмтыс. Альбина Сергеевна та газетат ма̄ньщи, ханты ос ё̄рн ма̄хум о̄лупса ос о̄лнэ-хӯлнэ накыт урыл са̄в потыр хансыс. Тыт о̄лнэ ӯсыт, па̄влыт ос соссаӈ ма̄хманув йис та̄гыл о̄лнэ ма̄наныл пуссын яласасанэ. Тав ла̄выс, ты маим мӯйлупса пēс порат рӯпитам хо̄тпат номылматыглан ма̄гыс о̄ньщуӈкве патытэ.

	Николай МЕРОВ

	 
