
Ханты-Мансийск ӯсн Уральский федеральный округт э̄лумхо̄лас о̄лупсатэ ӯргалан кӯщаит ёхталасыт, рущ ла̄тӈыл та̄н уполномоченныиг ла̄вавет.
Та̄н ётаныл тыт Тать­яна Ни­колаевна Мос­калькова, Российский Федерация па̄лыл ос акв тамле кӯщай нэ̄, хо̄нт­хатыглас ос та̄н пуссын кит хо̄тал сыс са̄всыр ва̄рмалит палт акван-нё̄тхатым рӯпитасыт.
О̄выл хо̄тал Татьяна Москаль­кова Наталья Комарова, губер­наторув, ёт ва̄щинтахтас ос ту­выл координационный советын акван-атхатам ма̄хум э̄лы-па̄лт упол­номоченный рӯпатаныл о̄вылтыт потыртасыт. Ма̄хманув та̄нки права­ныл урыл пуссын вос ва̄­гыт, то̄нт та̄нкина̄ныл  ӯргалаӈкве вēрмēгыт.
Мо̄тыт хо̄тал та̄н пен­сиян патхатам ма̄хум са̄кконыт ёт рӯпита­сыт. Тыт то̄ва порат хащта̄л накыт ēмталэ̄гыт, ху­мус та̄на­ныл по̄хан-лакв­туӈкве ро̄ви, уполномо­ченныиг о̄лнэ хо̄тпат аквъёт номсахтасыт. 
Ань ма̄хумн нё̄тнэ ос праваныл ва̄нэ ма̄гыс та̄н са̄в­сыр нэ̄пакыт тотсыт ос ла̄кква-майлысаныл.
