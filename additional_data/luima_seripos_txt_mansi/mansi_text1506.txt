
Ты э̄тпос 10 хо̄талэ̄т округув 84 та̄лэ то̄влыс. Ты кастыл Анатолий Николаевич Хомяков ка̄ркам  хо̄тпа урыл хансэ̄в. Ты та̄л тав о̄с 84 та̄лэ то̄влыс.

	Хо̄нтаӈ ма̄ньщи о̄йка Кондинский район Половинка па̄вылт музей ӯнттыс. Ос тот о̄лнэ ма̄ньщит пēс пормасаныл тув акван-атсанэ. 

	24 та̄л ювле хультум порат ва̄т са̄грапнал э̄тпос 10 щислат, 

	округув янытлан хо̄тал кастыл, музей кол мир ма̄гсыл пунсыстэ. Ань тав пенсият о̄лы, а̄гитэ Галина Анатольевна 

	Мостовых музей кӯ-щаиг рӯпиты. 

	Анатолий Николаевич рӯпата та̄л ат ӯнлы, ка̄сыӈ хо̄тал музейн 

	ёхталы. Тав ла̄выс: «Ам ма̄нь та̄гыл рӯпитаӈкве ханьщувласум, рӯпата та̄л о̄луӈкве ат вēр-мēгум. Ты талыт сыс 

	хо̄т со̄тыра арыгкем 

	пēс пормас акван
	атсӯв, то̄ват ам амки ва̄рсанум. Пормасыт о̄щнэ колнак ат о̄ньщēв, тыи ма̄гсыл тох молях лю̄лиг ēмтэ̄гыт. Ань ва̄тихал ёхталэ̄гум ос пормасыт мӯсхалыг щё̄питыянум».

	Ма̄ньщи о̄йка та 

	ма̄т самын патыс, тот яныгмас, пенсиятэ мус колхозт рӯпитас. 

	Пенсиян минаме порат Половинкат музей ва̄руӈкве вӯйхатас. 

	Тав ётэ хо̄нтха-тыгламум порат ва̄рум рӯпататэ урыл таи ла̄выс: «Па̄вылт музей  ӯнттуӈкве хосат 

	та̄гыл номт о̄щсум. 

	Тувыл колхозт са̄в 

	рӯпата о̄лыс ос ня̄в-раманум янмалтаӈкве э̄рыс. Тыи ма̄гсыл хунь пенсиян патхатасум, туп то̄нт музей ӯнттыслум. Ань тох номсэ̄гум, музей ва̄руӈкве са̄ртыннув э̄рыс. То̄нт ам омам ос мо̄т яныг хо̄тпат па̄вылт о̄лсыт, хо̄нтаӈ ма̄ньщит пēс о̄луп
	саныл урыл са̄в ва̄сыт. 

	Та порат ты рӯпата ва̄руӈкве ке о̄выл-тахтасум, тыт са̄внув пēс пормас акван
	атсум. 

	Ам омам хо̄нтаӈ ма̄ньщи ла̄тӈыл ёмащакв потыртаӈкве ха̄сыс, ма̄ниг о̄лмум 

	порат ам о̄с

	ща̄нь ла̄тыӈ торгамтаслум. 

	Тувыл рущ халт о̄лым ла̄т
	ӈум хот-ёрув-ласлум. Омам 92 та̄лэ мус о̄лыс. Акв 

	порат словарь
	нэ̄пак ва̄руӈкв о̄вылтахтыг-ласум. Ань ном-сэ̄гум, омам палт ка̄сыӈ хо̄
	тал ялантаӈкв 

	э̄рыс, то̄нт са̄в
	нув ла̄тыӈ нэ̄
	пакумн хансуӈкве вēр
	мынувум. Тамле рӯ
	пата ва̄руӈкве ат а̄лы-масум, ты ма̄гсыл ань сымум ща̄рги. Ань музейт хо̄нтаӈ ма̄ньщит то̄ва пēс пормасыт наманыл Та̄гт я̄ хосыт о̄лнэ ма̄ньщи ла̄тӈаныл щирыл хассанӯв. Музей 

	котильт ам «Ялпыӈ ма̄» ва̄рсум. Тувыл ва̄глум, хо̄нтаӈ ма̄ньщитн ты ма̄ мо̄т щирыл ла̄выглавес. Ты ма̄ хумус ла̄выгла-саныл, аты номилум».

	Анатолий Николаевич музей такви ӯнттыстэ. О̄влэ̄т миркол кӯщаит тавēн щар ат нё̄тсыт, музей хунь ва̄рыстэ ос ма̄хум тав палтэ ёхталаӈкве патсыт, туп то̄нт мощ нё̄туӈкве патвес. 

	Э̄лаль тав тох потыртас: «Акв порат мирколт ла̄ввēсум, ты 

	рӯпата э̄лаль вос ва̄-рилум, тыт о̄лнэ ма̄ньщит пēс йис ва̄рмаляныл э̄лаль вос тотыянум. Ты юи-па̄лт па̄выл клубн баянистыг хасвēсум, олныл ойтуӈкве пат
	вēсум. Тох кит манос хӯрум та̄л баянистыг ловиньтахтасум, туп 

	ты юи-па̄лт музей нэ̄паканэ пуссын ва̄рсанум. О̄влэ̄т амккем тыт рӯпитасум, амки кӯщаиг, научный сотрудникыг, охранникыг, хранителиг о̄лсум. Тувыл а̄гим тыг рӯпитаӈкве во̄выслум. Ань тыт лов э̄лумхо̄лас рӯпиты, ка̄сыӈ хо̄тпа такви рӯпата о̄ньщи». 

	Мӯтраӈ, ка̄ркам ма̄ньщи о̄йка ёт по-тыртаӈкве сака пӯмащ 

	о̄лыс, о̄лупсатэ урыл 

	ос музей урыл сака 

	са̄в потыр о̄ньщи. Тав потранэ мо̄т га
	зетат тах хансыянум. 

	Людмила Алгадьева

	 
