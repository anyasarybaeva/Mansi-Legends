
Тэ̄лы Саранпа̄вылт Сергей Георгиевич Чупров ёт хо̄нтхатыгласум. Тав ма̄ньлат поратэ̄т са̄лыӈ колн рӯпитаӈкве ми­нас. Щēмьятэ ёт тот о̄лы. Ам ты хум о̄лупсатэ урыл китыгласлум. На̄н тав урēтыл потыр-охса э̄лаль ловиньтэ̄н.
Сергей Георгиевич Ха̄льӯст самын патыс. Тот школат хӯрум класс а̄ стл а с . Т у в ы л т а̄ н колта̄глыл Саранпа̄вылн ва̄нтлысыт. Ща̄няге-а̄щаге тот са̄лыӈ колт рӯпитаӈкве патсы̄г, Щēрки ос ханищтахтас, Саранпа̄вылт о̄лыс. Ту­выл 1979 та̄лт нёлолов класс а̄стламе юи-па̄лт та̄ра са̄лыӈ колн рӯпитаӈкве минас. Та па̄сныл са̄лыт ӯрим ань тыг мус яласы.
Са̄ртын, са̄внув бригада о̄лум порат, тав бригадирыг рӯпитас. Тувыл салыт мощщамасыт, то̄ва бриг а д а т а к в а н - т от в ē - сыт. Ань о̄йка китыт бригадат па̄стухыг рӯп и т ы . А̄тя т э н а м е Егор Георгиевич Чупров, оматэ ос Евдокия Серге­евна Чупрова. Тэ̄н о̄лмēн палытыл акваг са̄лыӈ колт яласы̄г.
Щēрки э̄кватэ наме Марина Алексеевна, тэ̄н кит пыг янмалтэ̄г. Яныг пыгēн Ханты-Мансийск ӯст катерыл яласаӈкве ханищтахты. Ма̄ньнув пыгēн ос Саранпа̄выл школат ловит класс а̄стлас.
Рēтыӈ ю̄свой э̄тпос 25 щислат Сергей Ге­оргиевич намхо̄талэ о̄лыс. Са̄лыӈ хум 60 та̄лэ то̄влыс. Ань пен­сиян патыс, ос э̄лаль иӈ рӯпиты. Тав ла̄выс, нэ̄матыр ва̄рмаль а̄тим кос, ос са̄лы ӯрнэ рӯпата сака та̄рвитыӈ, олн о̄с сака мощща ойтаве.
Ам ты щēмьян щуньп а щ а л а̄ т ы ӈ к ē т э̄ - гум. О̄лупсаныл кӯпнитыг вос о̄лы. Колта̄гланыл, рӯтаныл, юрт хо̄тпаныл ёт са̄в та̄л пуста̄гыл э̄лаль вос о̄лэ̄гыт.
