

	Соссаӈ ма̄хманув халт ань са̄в хо̄тпа ма̄щтырлаӈкв патсыт. Та̄н акван-хо̄нтхатыгланэ̄ныл порат халанылт ханищтахтэ̄гыт. Акв тамле нэ̄ Ханты-Мансийский район Кышик па̄вылт о̄лы, тав наме Елена Васильевна Сапегина, такви о̄парищ наме – Обатина.

	Ты ханты нэ̄ такви 

	урēтыл тамле потыр 

	потыртас.

	- Ам атпан нупыл са̄т та̄лум то̄влыс. Лов та̄л клуб колт завхозыг рӯпитэ̄гум. Мо̄т 

	ма̄т нэ̄матыр рӯпата воссыг а̄тим. Хо̄т 

	матыр хо̄нтэ̄в, тот 

	та рӯпитэ̄в. Па̄влувт 

	са̄выӈпа̄лэ ма̄хманув 

	пуссын рӯпата та̄л 

	о̄лэ̄гыт.

	Ты э̄лы-па̄лт ам 

	са̄в та̄л зверофермат рӯпитасум. Ма̄н тот сэ̄мыл охсарыт ос юн о̄щнэ лэ̄пакыт янмалтасанӯв. Та̄на-ныл тыттын ма̄гыс па̄влувт о̄лнэ хум 

	хо̄тпат хӯл пӯвсыт, 

	то̄нт та̄н бригадал 

	рӯпитасыт. Охса
	ранув ос лэ̄пака
	нув акваг ёмащакв тыттысанӯв, ёмащакв о̄щсанӯв.

	То̄ванакт ӯйсовыт ат пирмайтавēсыт. Акв хотты та̄лт ма̄н 

	ӯйсовыт Ленинград ӯст рӯпитам фабрикан тēтсанӯв. Та̄н ма̄навн ла̄тыӈ тēтсыт – ӯйсовыт келлуӈкве щар ат вēрмияныл, тув 

	мус совыт осыӈыг 

	о̄лсыт. Мо̄т фабри
	кат ёт ма̄н о̄с 

	рӯпитасӯв.

	Госпромхозув рӯ-питаме порат па̄влыӈ ма̄т о̄лнэ мир пуссын рӯпата о̄щсыт. Ам омагум-а̄тягум са̄лыӈ хо̄тпаг о̄лсы̄г. А̄тям - 

	Василий Яковлевич 

	Лозямов, омам ос 

	Татьяна Тихоновна Обатина. Ма̄н мо̄т ханты щēмья ёт са̄лыӈ колт яласасӯв. Ма̄нти са̄лыянув совхозный са̄лыт ёт аквъёт 

	ӯрвēсыт. Хӯрумса̄ттем са̄лы – ты совхозный са̄лыт о̄лсыт, мо̄т са̄лыт пуссын ма̄нти са̄лыянув. Ам ма̄ньта̄
	гыл са̄лыӈ колт са̄лы 

	ляпат яныгмасум. Ань ты урыл номылматнэ̄м порат ты мус сымум ща̄рги. То̄нт ма̄н сака ёмащакв о̄лсӯв. 

	Ма̄н мо̄т щēмья ёт Кышик па̄вылныл яныгса̄ттем вēрыста алгальнув о̄лсӯв, Ненсъюган я̄ ляпат. Ань ты йист тув мус молях ёхтыгпаӈкв ро̄ви, са̄всыр техника о̄лы. 

	Ос ма̄н то̄нт са̄лыӈ 

	суныл тыгле-тувле 

	яласасӯв. Госпромхо
	зув 2004 та̄лт лап
	пантвес, тувыл зверофермав, са̄лыянув пуссын хотталь тотвēсыт. Ань туп мо̄рсыӈ 

	щēмья матах са̄лы те о̄ньщи, туп та̄н во̄рт 

	са̄лы ӯрим ты о̄лэ̄гыт.

	Хӯл алыщлан ма̄хум ос та̄нти хӯл алыщ-лаӈкв патсыт. Зверо
	ферма о̄лум порат 

	пувум хӯланыл пуссын тув мисаныл, ты хосыт олныл ойтвēсыт. Ань ма̄хманув сака та̄рви-тыӈ о̄лэ̄гыт. 

	Клуб-колт са̄всыр рӯпитан ма̄ о̄лыс, ос пуссын хот-вуйвēсыт. 

	Амти завхозыг рӯ
	питанэм сыс ня̄вра-мыт ос нэ̄ хо̄тпат 

	ма̄гыс кружок ва̄рсум. Та̄н тув ёхталэ̄гыт, ам та̄наныл ю̄нсхатуӈкв 

	ханищтыянум. Ня̄вра-мыт ос сакныл са̄всыр хорамыт хартэ̄гыт – пальсакыт, турло̄псыт. Хотьют ка̄сащи, тав ос сэ̄тапыл матыр пормас саги. Са̄т сыс тит щёс ня̄врамыт ам палтум ёхталэ̄гыт, пуссын аквъёт ловмантем хо̄тпа ма̄щтырлаӈкв ханищтахты.

	Ня̄врамыт ам ща̄нь ла̄тӈыл потыртаӈкв о̄с ханищтыянум, амти ханты ла̄тӈум ёмащакв ва̄глум. Ма̄н, во̄рт 

	яныгмам хо̄тпат, рущ ла̄тӈыл туп школат потыртаӈкв патсӯв. Матыр ю̄нтнэ̄в порат акв-тит йильпи ла̄тӈыл та ла̄виянум, мо̄т щёс ёхтэ̄гыт, титыглыянум – та ла̄тӈыт номияныл ман а̄ти.

	Ам о̄йкам рущ хо̄тпа, Свердловский областиныл тыг ёхтыс. Александра а̄гимēн яныг, 

	ва̄т нупыл нила та̄лэ то̄влыс. Окружной 

	пӯльницат ма̄нь лēкка-рыг рӯпиты. Такви кол 

	ат о̄ньщи, колнак 

	ма̄гыс олн ойты. Кол во̄выс кос, ос 

	ла̄ввес, тав хантыиг о̄лы, такви кол вос тинсы 

	манос ёвты. Хумус вēрмēв, тох та о̄лэ̄в, воссыг хоталь ва̄рха
	тэ̄в.

	 

	Тамле потыр нэ̄кве 

	ты потыртас. Тав о̄йкатэ кос рущ хо̄тпа, ос нэ̄ ханты мир пēс о̄лупса, пēс накыт 

	э̄лаль тотыянэ. Такви пēс щирыл о̄луӈкв 

	сака ка̄сащи. Матъёмас тамле хо̄тпат ма̄н 

	халувт о̄лэ̄гыт.

	 

	 

	Валентина 

	Хозумова
