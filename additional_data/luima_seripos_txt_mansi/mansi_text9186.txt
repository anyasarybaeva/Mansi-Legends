
«Армейский душ»  ма̄щтырлан щё̄с о̄йттур э̄тпос китыт хо̄талэ̄т Тэ̄к клуб-кол па̄лыл ва̄рыглавес ос тув «Орлятаг» намтым волонтёрыт ёхталасыт. 
Таве Валентина Филипповна Савельева ос Валентина Андреевна Решетникова щё̄пита̄л­сы̄г. Тэ̄н Ха̄льӯс район пенсиян патхатам лēкка­рыт халт акваг матыр-а̄ти ка̄ркамыг ва̄рēг. 
Нэ̄г ня̄врамыт нупыл потыртасы̄г, ань ты порат тамле нё̄тмил ва̄рнэ тэ̄лат СВО ма̄н тотым хо̄тпат ма̄гыс сака э̄рēгыт. Тот то̄ванакт хум хо̄тпатн нэ̄мхо̄т ловтхатаӈкве, ос тыитыл та̄н хот-сэ̄гхатуӈ­кве вēрмēгыт. Ань «сухой душ» аквъёт атнэ ма̄гыс ня̄врамыт тыг во̄ввēсыт. Тувыл пуссын э̄рнэ пормасыл майвēсыт ос хумус акван-атавет, таи суссыт. 
Тув ёхталам ма̄хум пуссын ёмщакв рӯпита­сыт. Та̄н СВО ма̄т о̄лнэ хумытын молях но̄х-па­туӈкве ла̄вēгыт ос та̄нки щēмьяныл палт пуста̄гыл юв вос ёхтэ̄гыт.
Марина Табун кēтум ля̄ххал ма̄ньщи ла̄тӈыл Тамара МЕРОВА хансыстэ  
 
