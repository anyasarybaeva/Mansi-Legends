
Ты ханты пыг наме Андрей Кечимов, тав са̄тхуйплов та̄лэ то̄влыс. Онтолов класс а̄стламе юи-па̄лт школат э̄лаль ханищтахтуӈкв ат патыс, Сургут ӯс нефтяной техникумн минас, тот пыгыт ма̄-во̄й но̄х-винэ ма̄т рӯпитаӈкв ханищтавет.
Таве титыгласлум, тот ханищтахтуӈкв тавēн мӯсты ман а̄ти.
Пыг ювле ла̄выс, ат мӯс-ты. Ос ханищтахтуӈкв вуйхатас те, э̄ри а̄стлаӈкве. Тав ща̄няге-а̄щаге во̄рт о̄лэ̄г, са̄лы о̄ньщēг. Пыгēн акваг тэ̄н палтэ̄н яланты, хӯл алыщлы, во̄раи. Тэ̄лы порат «Бураныл» во̄рт яласы.
Ӯст ялпыӈ хо̄талыт о̄лыглан порат Андрей тув акваг во̄виньта̄лаве, тав тот сака нё̄ты. Ханты маснутыл масхаты, та тӯлыглахты, йӣквуӈкв о̄с ха̄сы.
Ты хурит тав а̄кве Римма Кирилловна Молданова ёт по̄слым о̄лы.
