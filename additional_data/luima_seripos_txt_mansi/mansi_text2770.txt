
Ма̄ньполь э̄тпос ва̄тыт хо̄талт Москва ӯст ма̄ньлат ма̄хум номсым кассыт. Та касыланыл мо̄т хо̄н хащтал ла̄тӈыл «Global Management Challenge» ла̄ваве. Рущ ла̄тӈын толмащлан щирыл – «Глобальная Задача Управления» ла̄ввес.

	Ма̄н округ ма̄ньлат ма̄хманув о̄с аквта касылн ялсыт. Тот 2015-2016 та̄лыг сыс аквъёт пуссын ат со̄тыра хӯрумса̄ттем хо̄тпа 

	кассыт. Москват о̄лнэ касыл э̄лы-па̄лт Самарский, Ленинградский, Кировский, Омский 

	областит ос ма̄н 

	округувт кубок нампа пēриян касыл о̄лыс. Ты э̄лы-па̄лт акв тамле касыл Ханты-Мансийск ӯст о̄лыс. Округ ма̄ньлат ма̄хум халт соссаӈ а̄гит, пыгыт но̄х-патсыт.

	Та̄н халанылт Руслан Богордаев, Ольга Власова, Тимофей Ганихин, Надежда Молданова, Лариса Миляхова о̄лсыт. Та̄нтина̄ныл рущ ла̄тӈыл «Наследие Югры» ла̄всаныл. Та̄н но̄х-патманыл юи-па̄лт Москва ӯсн тит хумыг Руслан Богордаев ос Тимофей Ганихин тув минуӈкв туп вēрмысы̄г.  

	Юи-о̄выл каснэ ма̄т Кировский, Ленинградский, Нижегородский, Омский, Самарский областитныл ос ма̄н 

	округ ма̄хманув халанылт кассыт. Руслан 

	ос Тимофей ща̄лыг 

	олн по̄с висы̄г.

	Руслан Богордаев ла̄выс: «Мощнув ёрыл ат то̄влувесмēн, акв ма̄т мощ мо̄т щирнувег ва̄рмумēн ма̄гсыл титыт ма̄н ēмтсумēн. Пуссын ат хо̄тпа тув те минасӯв, э̄рыӈ щар 

	но̄х-патнувӯв». 

	 

	Александр 

	ВЬЮТКИН
