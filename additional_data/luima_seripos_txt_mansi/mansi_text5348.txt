
Ма̄хум рӯпатал тиснэ ма̄гыс Россия ма̄вт са̄ккон о̄лы, тав тох ла̄ваве — «О занятости населения в Российской Федерации». Ты нё̄тмилыл ва̄рнэ̄н ма̄гсыл на̄нти о̄лнэ ма̄нынт центр занятости колн ялэ̄н ос тув э̄рнэ нэ̄паканын ёт-тотэ̄н.
Нэ̄паканын сунсавет, хоты профессия о̄нь­щегы̄н ман а̄ти, ман­са̄вит та̄л рӯпитасын ос юи-о̄выл рӯпитам ма̄нт манса̄вит олныл ойтвесы̄н. Хотты рӯпата на̄н ма̄гсылын ро̄ви, тамле рӯпитан ма̄л на̄н хо̄нтавēн. 
«Поддержка заня­тости населения» нампа программа хосыт хан­ты ос ма̄ньщи хо̄тпат о̄с рӯпатал тинсавет. Тув миннэ̄н порат нам­нэ̄пакын ёт вуēн. Ма̄н ань намнэ̄паканувт ханты манос ма̄ньщи хансым о̄лы, паспортыт тох ат хансаве. 
Хунь центр занятости колн хансавēн, то̄нт на̄н рӯпатал тиснэ̄н сыс олныл ойтавēн, са̄к­кон щирыл мощщал ойтуӈкве ат ро̄ви. 
Э̄лумхо̄лас титах э̄тпосн рӯпитаӈкве о̄с вуйлаве. Центр занятости са̄всыр организацият ёт договор-нэ̄пак хан­сэ̄гыт, тох та̄н акван-потыртахтэ̄гыт. Тувыл ма̄хум та̄нти пал­таныл матыр ва̄рнэ ма̄гсыл рӯпитаӈкве вуйлыяныл.
Рӯпата та̄л хультум то̄ва хо̄тпат та̄нти ма­тыр рӯпата ва̄руӈкве номылматэ̄гыт манос ӯйхул о̄ньщуӈкве таӈ­хēгыт те, та̄н Ханты-Мансийский центр занятости населения колныл 88 со̄тыра 200 солко̄вил та̄ставет. Ты олныт ка̄тын винэ ма̄г­сыл э̄ри:
— центр занятости колн хасхатуӈкве;
— ва̄рнэ рӯпатан урыл э̄рнэ нэ̄пакыт щё̄питаӈкве ос Фонд поддержки предпри­нимательства колт суссылтаӈкве;
— центр занятости колт заключение-нэ̄­­пак виӈкве ос на̄лок-олн ойтнэ колн то­туӈкве;
— заявление-нэ̄пак ты кастыл хансуӈкве;
— договор-нэ̄пак хансуӈкве;
— на̄лок-олн ойтнэ колт наӈти рӯпата ва̄р­нэ хо̄тпаг манос ӯйхул янмалтан хо̄тпаг вос хансавēн;
— пуссын ты нэ̄па­кыт акван-атуӈкве, выписка-нэ̄пакыт виӈкве.

Центр занятости населения колт са̄в нё̄тмил ва̄раве, 14-18 та̄л яныт ня̄врамыт ӯщлахтын порат мощ­щан рӯпитаӈкве вуй­лавет. Университет ос колледж а̄стлан а̄гит ос пыгыт хотты рӯпата а̄рталан ма̄гсыл о̄с акв-тит э̄тпосн рӯпитаӈкве вуйлавет. Та̄н ва̄т нупыл ат та̄ланыл то̄влын мус тох нётуӈкве вēрмавет. 
Ань са̄в ищхӣпыӈ ло̄псыт о̄лэ̄гыт, тот потрыт хо̄нтуӈкве вēрмегы̄н, ма̄н окру­гувт тамле э̄рнэ ло̄п­сыт хо̄нтэ̄н ос на̄нти рӯтанын, ва̄нэ ма̄хма­нын потыртэ̄н, та̄на­нылн нё̄тэ̄н:
www.deptrud.admhmao.ru — мирн рӯпата тиснэ Де­партамент ищхӣпыӈ ло̄псэ;
http://job.dznhmao.ru — ос аквты Департамент ищхӣпыӈ ло̄псэ;
www.trudvsem.ru — «Работа в России» нампа мирн рӯпата тинсуӈкве нё̄тнэ Федеральный служба;
http://86.gosuslugi.ru — Ханты-Мансийский автономный округ — Югра ищхӣпыӈ ло̄псэ.
Пуссын ты ва̄рма­лит ма̄гсыл на̄н олн ойтта̄л нё̄тавēн, Хан­ты-Мансийск ӯст тамле адресэ: Карла Маркса ӯсхулы, 12 кол, телефонаныл: 8(3467) 32-05-15, 32-05-13, 37-53-51, 32-21-91, факсаныл 32-21-88, электронный адресаныл: hm_czn@admhmao.ru.
Горноправдинск па̄влыӈ ма̄хум ма̄гсыл телефон о̄с о̄лы, тув свонитэ̄н: 8 (3467) 37-53-51.
Ты потыр рущ ла̄т­ӈыл ма̄н редакцияв ищхӣпыӈ ло̄псэ̄т ло­виньтаӈкве вēрмилы̄н.

Ханты-Мансийский центр занятости колныл тēтым ля̄ххал 
ма̄ньщи ла̄тӈыг
Галина КОНДИНА толмащластэ
