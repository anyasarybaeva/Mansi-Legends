

	Татьяна Дмитриевна 

	Русанова ёт мēн акв щёс Ялъю̄с  нампа пēс па̄влыӈ ма̄т акван-хо̄нтхатыгласмēн. 

	То̄нт туи пора о̄лыс. Войнан 

	ялум хум хо̄тпат тот ка̄сталавēсыт ос та̄н ма̄гсыланыл  памятник  тӯщтувес. Та юи-па̄лт кит та̄л минас, ты тэ̄лы Ягримт ам ты э̄ква колэ̄н щалтапа̄лсум ос о̄лупсатэ урыл китыгласлум.


		– Ам а̄ги о̄парищ намыл 

		Сангилеваг о̄лсум. А̄тям наме Дмитрий Егорович Сангилев, 

		тав Ялъю̄с па̄влыӈ хум о̄лыс. Тав 1943 та̄лт хо̄нтлан ма̄н тотвес ос 1947 та̄лт юв ущ ёхтыс. 

		Война юи-па̄лт  сапёр рӯпата ва̄рыс, са̄в ма̄т ос колыт сыстамтасыт. Юв ёхтыс, омам нэ̄г тотыстэ, ам 1948 та̄лт самын 

		патсум. 

		Ам ма̄ньта̄гыл щащēквамн-о̄памн янмалтавēсум, омагум-а̄тягум акваг рӯпитым яласасы̄г. Омам Фаина Ефимовна рущ ма̄ныл ёхтыс, тав школат ня̄врамыт ханищтас, а̄тям колхозт рӯпитас. О̄пам Егор Петрович Сангилев хӯрум пыганэ хо̄нтлуӈкве тотвēсыт. Такви  хӯл алыщлым акваг яласас. Тав па̄влыӈ ня̄врамыт ёт янге-ма̄не 

		пуссын  акван-нё̄тхатым хо̄нт
		лан ма̄н кēтнэ ма̄гыс са̄в хӯл алыщласыт. Тамле та̄рвитыӈ 

		пора ань тыг мус Н.К. Захарова ос А.Н. Гындыбина номитэ̄н ос то̄внакт ма̄навн ты урыл потырта̄лэ̄г. Войнат о̄пам Иван ос Николай пыгаге порславесы̄г. Туп а̄тям юв ёхтыс, сака хоса ат о̄лыс ос а̄тимыг ēмтыс. 

		Омамēнтыл ётыл А̄нъя па̄
		вылн ва̄нтлысамēн, тав тот 

		школа кӯщай ва̄ӈын нэ̄г патту-вес. А̄нъят тот китынтыг хум ва̄рыс, о̄йкатэ наме Георгий Павлович Ендырев о̄лыс. Тав о̄с хо̄нтлыс, 1947 та̄лт юв та̄ртвес, хо̄т оккупационный ма̄т о̄лыс. 

		Аквъёт о̄лыматэ̄н сыс нила ня̄врам о̄щсы̄г. 

		Ма̄н ань хӯрум хо̄тпа хультсӯв, Ольга йигрищум Нефтеюганск ӯст о̄лы, Сергей а̄пщим Ягримт. Тав са̄в та̄л ма̄-во̄й но̄х-винэ ма̄т рӯпитас, мо̄лалнув пенсиян патхатас. Ма̄ньлат порав та̄рвитыг о̄лыс кос, ос ма̄н яныгпа̄ла рӯтанувн сака э̄руп-тым, ӯргала̄лым янмалтавесӯв.  Ма̄н, Ялъю̄ст  о̄лум ня̄врамыт, ма̄нки халувт пуссын  юртыӈыщ о̄лсӯв.

		– Ань ос наӈки  о̄лупсан урыл мощ потыртэ̄н, хо̄т  мо̄т ма̄т о̄лсын ман а̄ти, хо̄т ханищтахтасын, 

		хо̄т рӯпитасын?

		–Ам Ха̄льӯст са̄т класс а̄стла-сум ос Ханты-Мансийск педучилищан э̄лаль ханищтахтуӈкве минасум. Тот 1965-1969 та̄лытыт  ханищтахтасум, та юи-па̄лт о̄влэ̄т Во̄сыӈтур  па̄вылт ня̄врамыт ханищтасанум, тувыл Сортыӈъя школат акв та̄л рӯпитасум. 

		Ос хум ва̄рсум, о̄йкамēнтыл Ханты-Мансийск ӯсн о̄луӈкве минасмēн. Тав речникыг о̄лыс, на̄иӈха̄пыл са̄всыр па̄влыӈ ма̄н яласас, ам ос тав ётэ билетыт уральтан нэ̄г нёлолов та̄л рӯпитасум. Тувыл Ноябрьск ӯсн ва̄нтлысамēн. То̄нт  ам юил ялым Нижневартовский торговый училищат бухгалтерыг ханищтахтасум. Ос таве а̄стламум юи-па̄лт пенсия мус бухгалте-рыг рӯпитасум. 

		О̄йкамēнтыл ня̄врам ат о̄щсумēн, акв рӯт а̄гирищкве янмалтаӈкве вислумēн. Кит та̄л ювле хультум порат тав а̄тимыг ēмтыс. Такви акв а̄ги о̄ньщас, Юля ань Урай ӯст о̄лы, о̄с ня̄врамыӈыг ēмтыс. Ам тэ̄натэ̄н нё̄тэ̄гум. О̄йкам хосат хотталь щалтыс, ам тувыл тыг Ягримн ва̄нтлысум, 

		тыт 2005 та̄л па̄сыл о̄лэ̄гум. 

		Пенсият о̄лнэ̄м сыс сыресыр хурит сакныл ю̄нтуӈкве патсум, са̄всыр турло̄псыт, па̄льсакыт хартэ̄гум. Акв щёс нас пӯмащ ма̄гыс хурит сакныл ю̄нтуӈкве ӯнтылматыгласум ос такем 

		а̄нумн тамле тэ̄ла мӯстыс. 

		Ань ва̄т са̄виткем хурит 

		рӯтанумн, юртанумн мӯйлупта-санум. Юлям о̄с ханищтаслум, 

		тав нё̄тнэ пормасыт ва̄руӈкве ха̄сы. Туи тэ̄пкант матыр ӯнттэ̄-гум, янмалтэ̄гум, та щирыл 

		порав аквта щё̄с та мины. 

		 

		Татьяна Дмитриевнан потре ма̄гыс  яныг пӯмащипа  ла̄тыӈ 

		ос пуста̄гыл э̄лаль о̄луӈкве ла̄вē
		гум. Пēс Ялъю̄ст яныгмам хо̄тпатн паща ла̄тыӈ кēтэ̄гум. 

		Та̄н та̄нки па̄вланыл ат ёрув
		лыяныл, войнан ялум о̄паныл, 

		а̄щаныл, каӈканыл ка̄стыяныл. 

		Тамара Мерова

		 

 
