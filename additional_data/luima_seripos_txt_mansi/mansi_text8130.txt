
Анастасия Владимировна Анямова Свердловский областьт Ивдель ӯст о̄лы. Тав тот кол о̄ньщи, хумитэ, ня̄враме ос ща̄не ёт о̄лы. Ос тав ишколат рӯпиты, Полуночный па̄вылта ня̄врамыт  ма̄ньщи ла̄тӈын ханищтан нэ̄й о̄лы. 
Ам тав палтэ мӯйлы­сум, ос та порат пӯрка ю̄нтас, тав мощ потыртас, хумыс пӯрка ю̄нтаве. Э̄лаль тав потре хансылум. 
– Хунь пӯрка ю̄нтуӈкв э̄ри, са̄в ва̄рмаль ва̄руӈкв э̄ри. О̄влэ̄т хумит во̄рт во̄раēит. Са̄лы манос со̄рп ка̄тн-паттэ̄ит. Ётыл ка̄танэ-ла̄йланэ хот-нуявет, нуим котыт но̄х-ра̄туӈкв э̄рēит, хот вос во̄тавет. 
Хунь во̄тавет, хот-а̄ӈхвуӈкв э̄рēит. Тувыл  нултапыл манос ютлап­щил котыт ра̄тэ̄юм. Мощ ты ра̄тыслум, э̄лыт нас хот-тынтлыянум.  
Хот-тытылтан ма̄йс котыт хаслы кӣвырна пи­ныянум, ётыл исум во̄ил сартыянум. Мощщакв хаслы кӣвырна о̄с пины­янум, вос ёмщакв тытэ̄ит. 
Ётыл ка̄тыл та тынт­лэ̄юм, о̄с ютлапщил ра̄ты­лум, ётыл харталын кē­рыл тащир та тынтлэ̄юм. Ётыл харщит нуēюм, тувыл ос кӣвыр пис ю̄нтэ̄юм, рēиӈ носки хурипа кēрыс хопи ла̄йлат ул вос по̄лявет. Ос тащир пӯрка та ю̄нтэ̄юм, ня̄ра ман ва̄й. Нэ̄ ма̄йс тай пӯрка хорам ёт ю̄н­тэ̄в, пый ос хумыт ма̄йс тай хорам та̄л. Ма̄ньщит пӯрка тащир та ю̄нтэ̄ит. Ётыл ос пӯркат тыналы­янӯв.
Анастасия Ушма па̄­вылт яныймас. Ка̄тыл ак­вай матыр щаквщи, ла̄гыл маснут ю̄нты, ма̄ньщи су­пыт, а̄канит. 
Анна ТОСМАНОВА
