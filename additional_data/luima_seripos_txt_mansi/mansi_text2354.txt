

	Пелагея Яковлевна Хлобыстова ёт мēн аквъёт рӯпитан нэ̄мēнтыл Сургут ӯст акван-хо̄нтхатыгласмēн. Са̄в мирыӈ ма̄хум халт ма̄н акв по̄хан ликмысӯв. Мēн то̄нт соссаӈ ма̄хум пормасыт сунсыгласан-мēн ос акв ханты нэ̄ ёт потыртасмēн. Тувыл ул са̄в пӯмщалахтумамēн ма̄гсыл тав  мēнамēн китыгластэ, хотьютыг мēн о̄лымēн. Та̄ра-паттуме юи-па̄лт э̄ква ла̄выс:

	– Матъёмас нэ̄нан хо̄нтсагум. Ам ханты газетат хансым потрыт урыл ла̄вуӈкве таӈхēгум. Тот юи-о̄выл та̄ратам газетат то̄ва потрыт манырсырман по̄сыл хансуӈкве патсаны̄н? Та по̄сыт ма̄навн щар ха̄щта̄лыг о̄лэ̄гыт, та̄н щиранылт ла̄тӈыт ат торгамтахтэ̄гыт. 

	Хӯлыслум кос, ань йильпи графикал хансуӈкве таӈхēгыт. Ань тамле по̄сыл на̄н хансуӈкве ла̄вавēн ке,  ма̄хманув газетав хумус ловиньтаӈкве патэ̄гыт?

	Ма̄н, матумпа̄лаг ēмтум хо̄тпат, пēс по̄сыл хансым потрыт  палт ханьщувлым о̄лэ̄в, та̄наныл ва̄ганӯв.  Ма̄н, ты ēрт о̄лнэ хантыт, ма̄нки сургутский диалект о̄ньщēв кос, ос на̄н касум диалектыл хансым потранын о̄с торгамтаӈкв патсанӯв. Та̄н тох э̄лаль вос хультэ̄гыт. Тыи а̄ти амккем тох ла̄вēгум. Ты ва̄рмалит учёныянув о̄с вос хӯнтамлыяныл. Мо̄лал «Югра лылыēп» кӯщай нэ̄н Валентина Шадринан о̄с ла̄выгласум кос. Ханты газета ловиньтаӈкве ма̄навн сака пӯмыщ, соссаӈ ма̄хум урыл ля̄ххалыт, о̄лупсаныл урыл потрыт ло
	виньтэ̄в. 

	– Ань наӈки урыл ма̄нав мощ  потыртэ̄н, хотыл о̄лэ̄гын, хо̄т ханищтахтасын, маныр ва̄рēгын?

	– Ам амки а̄ги 

	о̄парищ намыл Катисова о̄лсум, Сургутский район Катисово нампа ма̄т самын патсум. Ма̄н щēмьявт хо̄т ня̄врам яныгмас. А̄тяв Яков Ефимович номтыӈ хумыг о̄лыс, Катисово колхозт председателиг рӯпитас. Тувыл 1941 та̄лт войнан тотвес, тот хо̄т по̄рславес. Ма̄н ты кос наме щирыл архивыт кисха
	тасӯв, нэ̄мат ля̄ххал ат хо̄нтсӯв. Тав хо̄нтлуӈкве минам 

	порат омам хо̄тыт ня̄вра
	мыл та̄рвитыӈыщ о̄лыс. Омам ма̄нав таккēт янмалтасанэ. То̄нт каӈкум Алексей 

	12 та̄лэ то̄влыс, ха-нищтахтуӈкве пойтыс ос омамн нё̄тыс. Алексей 1929 та̄лт самын 

	патыс, ам 1939 та̄лт,  ань 76 та̄лум то̄влыс. Омав са̄в рӯпитас, ос 80 та̄лэ мус о̄лыс. О̄лмēт тав о̄йкатэ  акваг номыстэ ос юв сака ӯрыстэ. Ам ань ос ты урыл са̄в щё̄с номылматыгла̄лэ̄гум, ос а̄тям хо̄т по̄рсым ма̄тэ хо̄нтуӈкве сака таӈхēгум. 

	Алексей каӈкум ётыл партийный школа 

	а̄стлас ос Угут мирколт па̄влыӈ кӯщаиг рӯпи-тас. Тав ма̄нь та̄гыл рӯпитаме ма̄гыс «За победу над Германией в годы Великой Отечественной войны 1941-1945» ма̄гыл тагатан мēталил майвес. Ты мēталēтыл каӈкум сака янытлахтас. 

	Юрий апщум Ханты-Мансийскат лēккар хо̄тпаг ханищтахтас, тот хотьютн порслувес. Лида увщим Омск 

	ӯст лēккарыг ханищтахтас, ювле ат ёхтыс, тот хо̄т рӯпитас, ань а̄тимыг ēмтыс. Тав 

	а̄гитэ еврей хум ва̄рыс, 

	ос лов арыгкем та̄л 

	минам юи-па̄лт щēмьятэ̄нтыл Израиль ма̄н минасыт, тув о̄лмыгтасыт. 

	Ам тыт амккēм хультсум. Пенсиян хосат та̄гыл патхатасум, пенсия олнум но̄х ат 

	нэ̄глы, 14 со̄тыра  солко̄вил ойтавем. Свердловск ӯст лёгкий промышленность институт а̄стласлум ос Сургутыт са̄всыр ма̄тт рӯпитасум. Рущ хум ва̄рсум ос тувыл Урал нупыл тав о̄лум 

	ма̄тэ̄н минасмēн. 

	Са̄в рущ ма̄хум халт хус та̄л о̄лсум, ос амки ханты мирум, ща̄нь ла̄тӈум нэ̄мхуньт ат ёрувла̄лыслум. Та рӯт ма̄хманумн ма̄нки 

	маснутанув суссылта̄-санум, атыӈ хӯлыӈ тэ̄нутыл, пилыл тотыгласанум. Тувыл о̄йкам а̄тимыг ēмтме юи
	па̄лт, тыг ювле 

	ёхтысум.

	Школат ханищтахтамув порат ма̄н интернатыт о̄лсӯв. 

	Тот ща̄нь ла̄тӈыл потыртаӈкве ат та̄ртвесӯв. Ос са̄в ханты ня̄врамыт халт о̄лмувт, ма̄нки халувт сытамыг хумус ат потыртэ̄в. Ла̄щал тох 

	та потыртасӯв. Таима̄-гыс ма̄н ля̄выльтавесӯв ос намталавесӯв. То̄нт ма̄нки ла̄тӈув школат ат ханищтаслӯв, культурав, пēс наканув урыл 

	о̄с ат потыртавесӯв.

	Ам ань таи на̄нан ла̄вуӈкве таӈхēгум, на̄нки ща̄нь ла̄тӈын, ма̄хманын ма̄гыс нэ̄мхуньт ул э̄ссамтэ̄н. Ёмас, посыӈ номтыл э̄лаль о̄луӈкве воратэ̄н. 

	Тамара Мерова
