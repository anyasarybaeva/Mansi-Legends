

	Ты э̄тпос 9 хо̄талэ ма̄ янытыл о̄лнэ соссаӈ мирыт ялпыӈ хо̄талыг ла̄ваве. Ты хо̄тал кастыл ля̄ххал тотнэ хо̄тпат соссаӈ ма̄хум ёт «Ханты ясанг» ос «Лӯима̄ сэ̄-рипос» газетаг ва̄рнэ колт хо̄нтхатыгласыт, ща̄й айим ӯнлахо̄лсыт, потрамасыт.


		О̄выл ла̄тыӈ «Лӯима̄ сэ̄рипос» газета пуӈк тотнэ нэ̄ Галина Конди-на тав ла̄выс: «Кос хоты мир атпан со̄тыраныл мощщаг о̄лы те, тав соссаӈ мирыг ла̄ваве. Округувт ма̄н, ма̄ньщи ос ханты ма̄хум, соссаӈыг о̄лэ̄в. Ма̄н ань ла̄тыӈ ва̄нэ соссаӈ ма̄хум янгыщ ма̄нь па̄влытыт яныгмасув, та порат ма̄хманув пуссын ща̄нь ла̄тӈыл потыртасыт. Таи ма̄гыс ма̄н ань ма̄н-ти ла̄тӈув та ва̄глӯв. Ос ань йис ня̄врамыт ща̄нь ла̄тыӈ ат хӯлыглэ̄гыт, хумус та̄н таве ва̄ӈкве патыяныл».

		Ханты мир учёный нэ̄ Софья Онина о̄с мощ потыртас: «Ма̄ньщи ос ханты ла̄тӈыг ань э̄лы хо̄н ма̄т студентытн ос мо̄т са̄всыр рӯпата ва̄р-нэ хо̄тпатн ханищтавēг. Та ма̄хум ма̄н о̄лупсав сака пӯмщалыяныл. Ам Финляндиян ос Венгриян ва̄тихал яланта̄лэ̄гум, ня̄врамыт ханты ла̄тӈыл ханищ-тыянум. Ла̄тӈагув Ев
		ропа ма̄ коныпал Япо
		ният ос мо̄т ма̄т ханищ-тавēг. Учёный ма̄хум ла̄внэ̄ныл щирыл, акв хотты ла̄тыӈ хотталь со̄йми те, ма̄н пуссын мощ нусагнув та ēмтапēв. Ка̄сыӈ мир, ка̄сыӈ ла̄тыӈ туп такви хурип пӯмыщ матыр, э̄рнэ матыр о̄нь-щи. Таима̄гыс ка̄сыӈ ла̄-тыӈ янытлаӈкве э̄ри».

		Я̄тил тыныӈ ма̄ньщи ма̄хум! Ма̄н, редакцият рӯпитан хо̄тпат, на̄нан ты ялпыӈ хо̄талыл янытлыянӯв! Пуссын пуста̄гыл о̄лэ̄н, То̄рум ёт, О̄тыр ёт о̄лэ̄н. Пус ка̄т, пус ла̄гыл!

		 

		Светлана Ромбандеева     

		 

 
