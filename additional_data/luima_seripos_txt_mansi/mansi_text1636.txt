

	Москва ӯст са̄всыр ща̄нь ла̄тӈыл потыртан щирыл ня̄врамыт ханищтан 

	ма̄хум касыл хунь о̄лыс, а̄м Марий-Эл ма̄ныл ёхталам нэ̄ ёт тот ва̄йхатасум. Тав наме Татьяна Павловна Горшкова, такви а̄ги о̄парище наме Егорова.


		Татьяна Павловна омаге, а̄тяге о̄с ня̄врамыт ханищтым рӯпитасы̄г. Оматэ наме Таисия Антоновна о̄лыс, тав о̄лме палытыл ня̄врамыт ща̄нь ла̄тӈыл 

		ханищтан нэ̄г рӯпитас, «Ветеран педагогического труда» нам о̄ньщас.   

		А̄тятэ наме Павел Павлович 

		Егоров о̄лыс. Тав щар ма̄нь ня̄врамыт ханищтас. Рӯпататэ 

		ма̄гсыл тав о̄с «Ветеран труда» 

		намыл майлувес. Тэ̄н сас Козь
		модемьянск ӯст ня̄врамыт ха
		нищтан колт рӯпитасы̄г. 

		Таи ма̄гсыл Татьяна Павловна ма̄нь та̄гыл ня̄врамыт ханищтан номт о̄ньщас. Школа а̄стламе юи-па̄лт та̄ра номтэ щирыл ня̄врамыт ханищтан 

		нэ̄г ханищтахтуӈкв минас. 

		Ма̄нь та̄гыл а̄тятэ̄н потырта̄-лум ла̄тӈанэ номиянэ: «Мана-рыл ханищтэ̄гын, таи э̄руптаӈкв э̄ри. Тувыл хотьют ханищтылын, таве о̄с э̄руптаӈкв э̄ри!»

		Н.К. Крупская намыл пиным государственный педагогический институтт ханищтахтас. 1990 та̄лт ханищтахтын ма̄ныл а̄стламе юи-па̄лт та̄ра такви па̄влэ̄н рӯпитаӈкв минас. Тит та̄л тот рӯпитаме юи-па̄лт Козьмодемьянск ӯст о̄лнэ школа-интернатн рӯпитаӈкв 

		во̄ввес. 

		1997 та̄лт Татьяна Павловна ня̄врамыт марий ла̄тӈыл 

		ханищтан ма̄гсыл колнак 

		пӯнсыс. Тот тав ща̄нь ла̄тӈыл потыртаӈкве ня̄врамыт ханищтас. Та коныпал ла̄тӈаныл ханищтан колнаканылт иӈ пēс йис порат о̄ньщим пормасыт 

		суссылтан музей щё̄питасыт. 

		Музейт о̄щнэ пормасыт 

		сунсыглаӈкве ня̄врамыт та̄н
		ти ёхталэ̄гыт. Тувыл ос 

		са̄всыр ма̄ныл ёхталан  мӯй 

		ма̄хумн пēс йис о̄лупсаныл 

		урыл потыртэ̄гыт. Минам 

		та̄лт Татьяна Павловна рӯпи
		тан колэ яныгса̄т та̄лэ то̄влыс. 

		Ханищтан ня̄враманэ ёт 

		нэ̄ марий э̄ргыт о̄с ханищты. Ялпыӈ хо̄талыт о̄лыглан порат э̄рганыл концертыт э̄ргияныл. 

		Татьяна Павловна такви 

		ва̄рнэ рӯпататэ ёмщаквēг 

		ва̄ритэ. Тамле ёмас ма̄хум янытлаӈкв ос ӯргалаӈкв э̄ри. 

		Таима̄гсыл ам тавēн са̄в щунь-паща ла̄тыӈ тēтэ̄гум. Марий ма̄хум о̄щнэ На̄й
		О̄тыранылн щēмьятэ вос ӯргалаве. Са̄в та̄л пуста̄гыл та
		вēн э̄лаль о̄луӈкв.

		Александр ВЬЮТКИН 

		 

 
