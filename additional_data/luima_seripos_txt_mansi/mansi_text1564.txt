
Мо̄лты та̄л №24 газетат Октябрьский район Карымкары па̄вылт о̄лнэ ма̄хум о̄лупсаныл урыл хансыгласум. Па̄влыӈ мир халт ань са̄в хо̄тпа «Сургутнефтегаз» нампа ма̄-во̄й но̄х-винэ компаният рӯпитэ̄гыт. Ань са̄в ма̄ньлат ма̄хум рӯпата кинсым мо̄т ма̄н ат минэ̄гыт, па̄вылт о̄луӈкве хультэ̄гыт. Ма̄хмыт тот рӯпитым ос са̄в олн сэ̄лым ёмащакв о̄луӈкве патсыт. Михаил Александрович Климов, миркол кӯщай хум, 

	ла̄внэ̄тэ щирыл, ка̄сыӈ та̄лныл па̄влыӈ мир са̄вми. Кӯщай хум ёт 

	потыртамум порат ос кол ӯнттын ва̄рмаль урыл китыгласлум, тав ювле таи ла̄выс:

	– Карымкары па̄
	вылт са̄в щēмьят 

	йильпи кол ӯнттэ̄гыт. Соссаӈ ма̄хум ос 

	ма̄ньлат щēмьят субсидия-олныл нё̄тавет. 

	Пēс колт о̄лнэ  щēмьят ос  мо̄т программа 

	хосыт йильпи колыл 

	мивет. Ты мус ма̄н 

	олныл ёмащакв та̄стыглавесӯв, пēс колт о̄лнэ щēмьят ма̄гсыл па̄влувт 9 кол ӯнтты-сӯв. Ка̄сыӈ та̄л тох олныл ке майлувесӯв, ма̄хманув пуссын 

	йильпи колн о̄лмыг-танувыт. Тувыл таи лю̄ль, то̄ва ма̄хманув тох о̄луӈкв ос нас ӯрхатуӈкве ханьщувласыт. Та̄нки кол 

	ӯнттуӈкве ат ка̄са-щēгыт. Йильпи колыл мыганӯв, матахкем та̄л ювле хульты, коланыл мискол хурипаг ва̄рияныл, та̄н палтаныл юв щалтуӈкве нас пилыщмаӈ. Коланыл ёмащакв ат о̄ньщия
	ныл, нораныл, кола̄-ланыл, колканыл молях хот-саēгыт, та̄н о̄ста мо̄т кол во̄вуӈкве о̄вылтахтэ̄гыт. Нё̄тмил во̄вим мирколн акваг ёхталэ̄гыт.  Мо̄т щēмьят субсидия-олн ат во̄вēгыт, са̄всыр очередин ат хасхатэ̄гыт, 

	кол та̄нки ӯнттэ̄гыт. 

	Ань Сургут ӯс нупыл ма̄шинал яласан 

	лё̄ӈх о̄лы, са̄всыр норыт, партыт ма̄хум тот ёвтэ̄гыт. Ань акв щēмья такви кол ке ӯнтты, акв квадратный метратэ 27 со̄тыра солко̄ви са̄витыг тынэ ēмты. Ос мо̄т ма̄ныл ёхтум 

	ма̄хум тыт кол ке ӯнттэ̄гыт,  акв квадратный метра ма̄гсыл 47 со̄тыра солко̄ви паты. Тыи ма̄гсыл ма̄хманув та̄нки рӯпата пуссын ва̄рēгыт, по̄х хо̄тпат рӯпитаӈкве тыг ат во̄вияныл. 

	Ювле хультум та̄л па̄влувт кит соссаӈ щēмья субсидия олныл майвесы̄г, 2013 

	та̄л сыс ос кит щēмьяг субсидия-олныл тыт 

	кол ӯнттысы̄г. Ань ма̄ньщи, ханты ма̄хум округ янытыл кол ёвтуӈкве вēрмēгыт. Ма̄хманув Сургут ӯст манос мо̄т ӯсыт кол ул вос ёвтсыт ос та̄нки 

	кол тыт вос ӯнттысыт, ма̄н акваг нё̄тыянӯв. Кол ӯнттын ма̄наныл нэ̄паканыл пусын ма̄нки 

	ва̄риянӯв, са̄всыр нэ̄па
	кыт  акван-атэ̄в. Ты 

	нэ̄пакыт та̄л кол ӯнттын ма̄гсыл субси
	дия-олныл ат та̄ста-вет.  Ма̄хманув мо̄т ма̄н ул вос миныг
	ласыт, тох нё̄тыянӯв.  

	2010 та̄лт акв 

	ма̄ньлат щēмья  ипо-тека-олн вис. Па̄вылт о̄лнэ кол ӯнттыс,  нэ̄г-хумыг номсысы̄г, субсидия-олныл хунь 

	мивēг, ипотека ма̄гсыл ювле ойтхатэ̄г. Нила та̄л ювле хультыс, ань ты мус ӯрхатэ̄г, ипотека ма̄гсыл са̄в олн ойтэ̄г. Ос манаса̄вит та̄л ты нё̄тмил ӯруӈкве э̄ри, нэ̄мхотьют ат 

	ва̄г. Тыи ма̄гсыл 

	па̄вылт мо̄т ма̄ньлат щēмьят ипотека-олн ат выгыт, та̄нки ё̄ранылт 

	кол ӯнттэ̄гыт. 

	Ань мо̄т ма̄ныл тыг лēккарыт, ня̄врамыт ханищтан хо̄тпат ке во̄виянӯв, та̄ра о̄лнэ колыл миӈкве э̄рēгыт, па̄вылт ты ма̄хум 

	ма̄гсыл кол о̄ньщēв. Тувыл ӯсыт та̄н квартира
	колт о̄луӈкве ханьщувла
	сыт. Тыт вит а̄лум
	таӈкве, кӯр па̄лтыг
	лаӈкве та̄нкина̄нылн 

	э̄ри. Тыи ма̄гсыл  

	ма̄хум тыт рӯпи
	таӈкве ат ка̄сащēгыт. 

	Ань ма̄хманув 

	йильпи колт кӯр ат о̄ньщēгыт. Са̄всыр оборудование ёвтэ̄гыт, на̄йпос хосыт коланыл исылтыяныл. Акв порат ащирмаӈ хо̄талт 

	на̄йпос ква̄лганув ат вēритасыт, па̄выл янытыл на̄йпос хот-харыглас, турман колт та ӯнлысӯв. Ты юи-па̄лт па̄выл мус 

	йильпи на̄йпос тотнэ кēрква̄лгыт хартвēсыт, на̄йпос та̄л воссыг ат о̄лэ̄в. 

	 

	 

	Людмила 

	Теткина

	 
