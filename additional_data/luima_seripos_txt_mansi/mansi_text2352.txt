

	Ха̄льӯс район Кимкъясуй па̄вылт староста-хо̄тпаг са̄в та̄л Алексей Ефимович Канев рӯпиты. Ма̄хум хумус тот олэ̄гыт ос манхурип та̄рвитыӈ ва̄рмаль о̄ньщēгыт, та урыл таве китыгласлум. Хум хо̄тпа ювле тох потыртас.

	– Ты э̄лы-па̄лт 

	па̄влыӈ мир халт  са̄в хо̄тпа рӯпата та̄л о̄лсыт. Ты та̄л па̄вылт на̄й харыгтан йильпи станция ӯнттувес, мощщēрт рӯпитаӈкве ты о̄вылтахты. Са̄всыр машинал ёвтвесӯв, ты техника Ха̄льӯс мус 

	тотвес. Тэ̄лы лё̄ӈх 

	хосыт на̄й харыгтан машинат тыг тотавет. Таи ёмас, ат хум хо̄тпа рӯпитаӈкве тот 

	патэ̄гыт. Ты юи-па̄лт па̄вылт туп хӯрум манос нила хум рӯпата та̄л хульэ̄гыт. 

	Нэ̄ хо̄тпат школат, 

	садикыт, ла̄пкат ос 

	пӯльницат рӯпитэ̄гыт.  Акв нэ̄ ос «Рахтынья» нампа община ма̄гсыл пил, 

	па̄кв, ла̄хыс ос хӯл пирмайты. 

	Ат э̄лумхо̄лас электростанцият рӯпитэ̄гыт. 

	Пēс на̄йпос ва̄рнэ станция ӣти акв 

	щё̄с мус рӯпитас, 

	тувыл ёл-по̄илта̄лвес, а̄лпыл хо̄т щё̄с порат 

	ос но̄х-ква̄лтапа̄лвес. 

	Ань Кимкъясуй па̄вылт на̄йпос э̄тэ-хо̄талэ 

	тэ̄г. Тувыл акваг тох рӯпитым станцияв пēсыг ēмтыс. 

	Ма̄н на̄йпос ва̄рнэ 

	йильпи ут акваг 

	во̄всӯв. Миркол 

	ма̄хум ла̄вēгыт, 

	мощēрт йильпи станция тотаве. «Рахтынья» община кӯщай хум Александр Игоревич Голошубин 

	ты ут Кульпасныл 

	Кимкъясуй па̄выл мус тотуӈкве ла̄вхатас. Тав са̄всыр техника 

	о̄ньщи. 

	Ты та̄л па̄вылт 

	йильпи пӯльница ӯнттувес. Иван Хозумов ма̄ньлат хум 

	ма̄нь лēккарыг кит 

	э̄тпос тыт рӯпиты. 

	Йильпи колт акв палъēрēт пус
	малтан кол о̄лы, мо̄т палъēрēт ос лēккар пыг о̄лнэ 

	колыл ва̄рвес. 

	Па̄вылт ёмас 

	связь ат о̄ньщēв. 

	Кульпас па̄выл мир
	колт рӯпитан хо̄т
	пат ань ла̄вēгыт, 

	тэ̄лы порат па̄влувт 

	тах яныг вышка 

	тӯщтаве. То̄нт тыт 

	«Мотив» нампа сото
	вый связь рӯпи
	таӈкве тах паты.

	 

	Алексей Ефимович э̄лаль ла̄выс, па̄вылт 

	иӈ са̄в та̄рвитыӈ 

	ва̄рмаль о̄лы. Кимкъясуйт ня̄нь ва̄рнэ 

	кол ат рӯпиты, 

	ма̄хум хосат та̄гыл 

	ня̄нь та̄нки ва̄рē-гыт. Тувыл па̄вылт 

	ёмас клубкол 

	а̄тим.

	Туи порат па̄выл мус на̄иӈха̄пыт о̄с 

	ат яласэ̄гыт. Тэ̄лы 

	порат машина та̄л 

	та ма̄нь па̄вылкве 

	мус о̄с минуӈкв та̄рвитыӈ. Округ 

	кӯщай Наталья Комарова тув ёхталаме 

	порат па̄влыӈ мир 

	ты ва̄рмаль урыл 

	тавēн потыртасыт. Ты юи-па̄лт 

	тэ̄лы порат автобус Кульпасныл Кимкъя
	суй мус ялантас. 

	Тувыл тыгле-тувле та̄тыл яласас, 

	ты юи-па̄лт рӯпитан 

	ма̄ныл о̄с та 

	по̄йттувес. Па̄вылт 

	интернет о̄с а̄тим, 

	ма̄хум та̄нки яныг 

	антенна ёвтэ̄гыт ос 

	ты хосыт ищхӣпыӈ 

	ут ёмащакве рӯпиты. 

	 

	 

	 

	Людмила 

	Алгадьева
