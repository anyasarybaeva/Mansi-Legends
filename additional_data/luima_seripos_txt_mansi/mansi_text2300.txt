

	Округ губернаторув Наталья Комарова ӯсыӈ ос районыӈ кӯщаит акван-атыгласанэ ос та̄н аквъёт са̄всыр тэ̄лат та̄ра-паттысыт. О̄влэ̄т Наталья Владимировна Нефтеюганскыт о̄лнэ ма̄хум ӯсаныл намхо̄талэ̄тыл янытластэ.

	Тувыл  кӯщайлахтын хо̄тпат хумус та̄нки рӯпатаныл 2014 та̄л сыс ва̄рсаныл, ты урыл 

	Алла Бадина, Нижневартовск ӯс кӯщай нэ̄, 

	ла̄тыӈ тотыс. Ань щар ёмщакв, со̄тыӈыщ, щуниӈыщ ма̄хум Белоярский, Нижневартовский ос Ханты-Мансийский районытыт о̄лэ̄гыт. Ты ма̄хум ёмас о̄лупсал о̄лнэ̄ныл ма̄гыс 12 са̄всыр ва̄рмалит уральтым юи-па̄лт но̄х-патсыт. Та̄н юи-па̄лыт Югорск, Урай ос Ханты-Мансийск ӯсыт ла̄ввēсыт. 

	Ты тэ̄лат  РФ Президентув ос Правительство па̄лыл ла̄тыӈ 

	хӯлтум юи-па̄лт уральтаӈкве патвēсыт. Тот ма̄хум пусмалтан, ня̄врамыт ханищтан, рӯпитан ма̄хум ос матумпа̄ла хо̄тпа о̄лыглан ва̄рмаляныл пуссын та̄ра-паттавет. Тувыл ты рӯпатат маныр оценкал мивет – таияныл акван-ловиньтым, э̄лаль сунсэ̄гыт, хоты ӯсыт манос районыт но̄х-патэ̄гыт.

	2014 та̄л сыс округ янытыл ат со̄тыра са̄вит малый ос средний 

	предпринимательство щирыл рӯпитан колыт пусвēсыт. Тамле тэ̄латт 21 муниципальный мирколыт рӯпатаныл щар ёмщакв э̄лаль тотыяныл. Ань тыт Мегион ӯст о̄лнэ ма̄хум э̄сгавет. Нягань ӯст сака са̄в хо̄тпа 

	предпринимательство щирыл рӯпитаӈкве 

	патсыт.

	Наталья Комарова ма̄нь ня̄врамыт садикыл минэ тэ̄лат урыл о̄с потыртас. Ты тэ̄лат 

	палт Белоярский район но̄х-патыс, тот ма̄хум очередит хоса ат ӯрхатэ̄гыт. Юи-о̄выл та̄лылыт школа а̄стлам ня̄врамыт ЕГЭ хумус 

	хансэ̄гыт, ты ва̄рмалит

	о̄с та̄ра-паттавет ос мониторинг-нэ̄пакын хансавет. 

	Тувыл акван-атхатам кӯщаит лю̄льсаӈ минэ то̄ва ва̄рмалит урыл ла̄тыӈ тотсыт. 

	То̄ва департаментыт 

	олн ат о̄щнэ̄ныл ма̄гыс тэ̄ланыл ва̄руӈкве ат вēрмияныл. Та̄н та̄нки олн кинсуӈкве ла̄ввē-сыт, ос рӯпата хосан ул вос лаквтыяныл, та̄л оигпан э̄лы-па̄лт вос а̄стлыяныл. 

	 

	Тамара 

	Мерова
