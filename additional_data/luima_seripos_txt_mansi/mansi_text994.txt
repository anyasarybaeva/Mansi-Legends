
Округ мирколт соссаӈ мир ёт рӯпитан Ассамблея колт ма̄нти ща̄нь ла̄тӈанув э̄лаль тотнэ щирыл сапра̄ни о̄лыс. Тот о̄лум кӯщаянув ос ма̄хманув халт щар янгыг Наталья Западнова ос Татьяна Гоголева о̄лсы̄г.Пуссын аквъёт налыман нупыл атахтем хо̄тпа тув атхатыглас. Тот ща̄нь ла̄тӈагув э̄лаль тотнэ урыл, тэ̄н ул вос ёрувлахтэ̄г  ос ма̄ньлат ма̄хум ханищтан ва̄рмаль урыл потрув о̄лыс. 

	О̄влэ̄т Татьяна Степановна ма̄ньщи ос ханты ня̄врамыт урыл такви щё̄питам доклад-потре ловиньтастэ. Тав юи-па̄лэ̄т округ янытыл ханищтап щирыл рӯпитан Департамент ва̄ӈын кӯщаиг о̄лнэ нэ̄ Валерия Кугаевская потыртас. 

	Валерия Александровна округ янытыл э̄лаль ханищтахтын соссаӈ ма̄ньлат ма̄хум урыл докладэ о̄лыс: «Округувт онтоловхойплов ханты 

	ос ма̄ньщи ня̄врам рӯпатаныл пēриян щирыл ханищтахтэ̄гыт. Пуссын аквъёт 919 соссаӈ ма̄хум халт 

	226 ня̄врам высший образование щирыл рӯпитаӈкв таӈхēгыт. Мо̄таныт ос мо̄т са̄всыр рӯпата щирыл ханищтавет. Са̄выӈпа̄лэ соссаӈ ма̄ньлат хо̄тпат Ханты-Мансийск ӯст ханищтахтэ̄гыт. Мо̄лты йильпи са̄ккон хасвес. Ань онтолов класс а̄стлын ня̄врам аттестатт хансым оценканэ щирыл колледжит ханищтахтуӈкв вēрми. Тавēн ЕГЭ экзамен тот ат э̄рмыглы. Ты та̄л 

	таи ма̄гсыл са̄в ня̄врам онтолов класс юи-па̄лт пēриян рӯпата щирыл э̄лаль ханищтахтуӈкв номсэ̄гыт. Тыи ма̄гыс а̄гитытн-пыгытн колледжин э̄рнэ нэ̄па
	каныл та̄нтина̄нылн атуӈкв э̄рēгыт».

	 

	Александр ВЬЮТКИН

	 
