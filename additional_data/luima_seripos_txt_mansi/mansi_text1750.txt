

	Ха̄льӯс район Ло̄пмус па̄вылт о̄выл классытыт ханищтахтан школа рӯпиты. Тав Кульпас школа нупыл хансым о̄лы, яныг кӯщаяныл Наталья Александровна Слепцова. Ло̄пмус школат пуӈк тотым ос тав ва̄ӈын нэ̄тэ рӯпиты, Татьяна Валерьевна Анямова. Ам тав ётэ хо̄нтхатыгласум, школа урыл китыглахтасум. На̄н ань Татьяна Валерьевна потре ловиньтэлы̄н.


		– Ма̄н школавт онтолов ня̄врам ханищтахты, о̄выл классныл – хурмит класс мус ха-нищтахтэ̄гыт. О̄выл классыт – ат ня̄врам, китыт – кит, хурмит – о̄с 

		кит ня̄врам. Школа палт ма̄нь ня̄врамыт садиканыл о̄лтвес. Тув атхуйплов ня̄врам 

		яланты. Школав са̄ттем ат хо̄тал рӯпиты, кит хо̄тал ӯщлахтэ̄в. 

		Школавт рēгыӈ, кӯре сэ̄мыл а̄хвтасылпа̄лтыглаве. Тэ̄нут па̄йтнэ колнак о̄ньщēв. Ня̄врамыт па̄йтым тэ̄нутыл хӯрум щёс тыттыянув. Китах та̄л ювле хультум порат школавн ёсат ос мо̄т э̄рнэ пормасыт, ёнгилыт тотвēсыт.  Ня̄враманув ань тах-сэ̄гыт, ёнгасэ̄гыт. Школав ляпат каснэ ма̄ ва̄рвес, ёмас хо̄талыт порат ос тот ёнгасэ̄гыт, ха̄йтыгтэ̄гыт. 

		Са̄всыр ищхӣпыӈ утыт о̄ньщēв – компьютерыт, интернет та маныр. То̄ва урокыт компьютер хосыт ханищтэ̄гыт. Ань тамле ут о̄лы, ма̄навн сака кӯстыр. Матыр ва̄руӈкв э̄рмыглы те, ос хумус ва̄руӈкве ма̄нти ат те ва̄глув, аквта та̄ра интернет хосыт сунсэ̄в, ловиньтэ̄в. Тот пуссын хансым о̄лы. Тох рӯпитаӈкве тай сака кӯпнит.  

		Тӯяг, ма̄ньполь э̄тпост, «Лыжнёй Андрея»  ва̄рыгла̄лаве. Ёсал 

		яласан ма̄хум Са-ранпа̄вылныл ос Кульпасныл ма̄н па̄влувн ёхталэ̄гыт, тыт э̄т хӯлэ̄гыт, ӯщлахтэ̄гыт.Тувыл ма̄хум касылыл ва̄равет, ёсал касэ̄гыт. Хотьют 

		но̄х-паты, матарыл мӯйлуптаве, янытлан нэ̄пакыл миве. Мӯй хо̄пат концерт суссылтэ̄гыт, па̄выл яныт мирн тай ат хунь пӯмыщ.Ялпыӈ хо̄талыт кастыл концертыт ма̄нти о̄с ва̄рыглэ̄в. Ня̄вра-манув ос школат рӯпитан ма̄хманув выс-тупайтэ̄гыт, э̄ргēгыт.

		Татьяна Валерьевна тох та потыртас. Школанылт татем ёмас, ня̄врамквет ща̄гтым 

		тот ё̄мыгтэ̄гыт, ёнга-сэ̄гыт. Каснэ колнаканыл яныг, лощит. Коридораныл са̄всыр хуритыл по̄слым о̄лы. Ам пӯмщалахтасум, ты аман хотьют тох нё̄тнэ̄г по̄слыс. Ты насати Нина Николаевна Анямова ос Валентина Ивановна Юрьева тэ̄н тох ма̄щтырласы̄г, по̄слысы̄г. 

		Школат рӯпитан ма̄хум ос ня̄врамыт хум хо̄тпат ялпыӈ хо̄тал кастыл концерт ва̄рыгласыт. Ня̄врамыт стихотвореният ло-виньтасыт. Хӯрум нэ̄т  А.А. Шесталова, С.А. Хозумова ос И.В. Анямова хум хо̄тпа военный 

		кощтюм па̄ра массыт, э̄рыг э̄ргысыт, ощхульлым ё̄ӈхатахтыгла
		сыт. Та̄н нупланыл сунсым ма̄хум маттем та мовиньтасыт. Татем ёмащакв ёнгысыт, сака пӯмыщ о̄лыс. Татьяна Валерьевнан ам яныг пӯмащипа ла̄тыӈ ла̄всум. Ло̄пмуст о̄лнэ я̄тил мир, я̄тил ня̄врамаквет пуссын пуста̄гыл вос о̄лэ̄гыт, То̄рум ёт, 

		О̄тыр ёт вос о̄лэ̄гыт!

 
