

	Ювле хультум э̄тпост литература та̄лыг намаим 2015 та̄л Ханты-Мансийскат нэ̄пак ловиньтан колт янытлавес. Тот Татьяна Владимировна Пуртова мӯй 

	ма̄хумн ловиньтан нэ̄пак хаснэ ханты хум Еремей Айпин урыл потыртас.


		Тав депутатыг ēмтме э̄лы-па̄лт хансум нэ̄паканэ щирыл намыӈ-суиӈ хо̄тпаг ēмтыс. Еремей Данилович мӯтраӈ потранэ хасманэ ма̄гыс «Мамин-Сибиряк»  нампа премиял мӯйлуптавес. Ань тав урēт са̄всыр кӯщаит ос юртанэ са̄в янытлан ла̄тыӈ ла̄всыт. 

		Еремей Айпин хосат хансум потранэ йильпи нила ловиньтан 

		нэ̄пакыг щё̄питавēсыт ос Санкт-Петербург 

		ӯст «Амфора» изда-тельство-колт та̄-ратавēсыт. Са̄ртын хансум потранэ̄т то̄ва ла̄тӈанэ ань мощ мо̄т щирыл хассанэ. Хурит по̄слын о̄йка Геннадий Степанович Райшев та потрыт ма̄гыс хурит по̄слыс. Кит со̄тыра са̄витыг 

		нэ̄пакыт та̄ратавēсыт. Ань 250  нэ̄пакыт округ янытыл савсыр библиотекатытн кēтвēсыт. Мо̄таныт ла̄пкат ты-налаӈкве патавет. 

		Ань ка̄сыӈ нэ̄пак

		 урыл мир я̄нас потыртасыт ос та сыс матыр кина суссылтавес манос  касыл щё̄пита̄лвес. «У гаснущего очага» нэ̄паке урыл  потыртам порат мӯй ма̄хум 

		«Югра. Первая вода» 

		кина суссыт. Еремей Данилович ла̄выс, ты  потрēт тав о̄лупса нупыл аквтуп ня̄врам самагēтыл сунсыглахтас. Китыт потре «Ханты, или Звезда утренней зари» э̄лумхо̄лас яныгманэ̄тэ сыс о̄лупсат кисхатнэ номтыт хансыс. Мӯй хо̄т
		пат соссаӈ ма̄хум а̄мщит а̄мщисыт, то̄ват хо̄тпат пēс накыт урыл китыглавēсыт. 

		«Река в январе» нампа нэ̄пакт ма̄ньлат а̄гит ос пыгыт хумус 

		э̄руптахтым о̄лсыт, ты урыл потрыт хансым о̄лэ̄гыт. То̄ва хансум 

		потранэ щирыл «Хо̄тал» нампа А̄с-угорский ма̄хум театр спектакль щё̄питасыт. Та̄н «Любить» намаим спектакляныл ма̄хумн сака мӯстыс. Ос «Божья матерь в кровавых снегах» нилыт потре щирыл кина ва̄рим о̄лы. Тав «Лёд. Сага о хантах» намаим о̄лы, ань тувыл  кина ма̄нь ло̄мтэ суссылтавес.  Еремей Айпин ос мо̄т  хантыт тот о̄с по̄слахтасыт.

		Мӯй ма̄хумн тамле ва̄рмаль сака мӯстыс. Та̄н ань ловиньтан 

		нэ̄пак хаснэ хумныл 

		мо̄т йильпи потрыт ӯруӈкве патэ̄гыт. 

		 

		 

		Тамара 

		Мерова

		 

 
