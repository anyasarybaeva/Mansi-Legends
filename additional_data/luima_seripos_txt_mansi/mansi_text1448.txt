

	Та са̄тыт Ханты-Мансийскат  «Ма̄-вит ос Э̄лумхолас» нампа музейт са̄в ма̄хум акван-атхатыгласыт. Тот «VI Югорская 

	полевая музейная биеннале» нампа ханищтап о̄лыс. Са̄всыр ӯсыӈ  ос мо̄т ма̄ныл ёхталам ма̄хум та̄нки музеяныл урыл тот потыртасыт ос са̄всыр пӯмащ 

	суссылтап ва̄рыгласыт. 

	Ма̄н ань о̄лнэ поравт пēс 

	пормасыт хумус ёмщаквēг ӯргалаӈкве э̄рēгыт, хоты ма̄т 

	пēс пормасыт кинсуӈкве ро̄ви 

	ос са̄всыр мирыт акван-тэ̄лыглахтам э̄лы-па̄лт манхурипаг о̄лсыт, та тэ̄лат та̄ра-паттувēсыт. Музеит рӯпитан 

	хо̄тпат са̄всыр проектыт о̄щсыт, та̄н таияныл ищхӣ-пыӈ утыт хосыт суссылтасыт. 

	Кит пӯмыщ мастер-класс ва̄рыглавес. 

	Тувыл мӯй ма̄хум Ханты-Мансийский район Селиярово па̄вылн тотыглавēсыт. Ос ётыл акван-атхатыгламаныл порат туриндустрия урыл потыртасыт. 

	 

	Тамара Мерова

	 
