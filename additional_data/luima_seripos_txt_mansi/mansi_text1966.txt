

	Я̄ӈк на̄тнэ э̄тпост ос лӯпта э̄тпост ты хӯрум соссаӈ хо̄тпат намхо̄таланыл о̄лыс. Ма̄н та̄н то̄влум та̄ланыл ма̄гыс хот-ща̄гтым о̄лэ̄в ос та̄наныл янытлыянӯв.


		Егор Алексеевич Яркин ва̄т 

		нупыл нёлоловит щислат 80 

		та̄лэ то̄влыс.  Тав «ХМАО-Югры ветеран» хо̄тпаг о̄лы. О̄йка са̄в 

		та̄л хӯл алыщлым Октябрьский районт о̄лнэ Кевавтнёл ос Алы 

		Нярихумит па̄влыгт совхоз бригадирыг рӯпитас. Ёмащакв рӯпитаме ма̄гыс са̄всыр э̄сгын нэ̄пакыл ос по̄сыл майлувес. 

		Ма̄н тавēн яныг пӯмащипа 

		ла̄тыӈ ла̄вēв  ос пуста̄гыл о̄лнэ нак кēтэ̄в.

		Ирина Кузьминична Фирсова ва̄т нупыл са̄т щислат 50 та̄лэ то̄влыс. Ты нэ̄ Белоярский ӯст о̄лы ос са̄всыр мирыт  культураныл э̄лаль тотнэ центрыт рӯпиты. Тав тот соссаӈ ма̄хманув о̄щнэ хорамыӈ пормасыт ва̄ри, нё̄тнэ маснутыт  ю̄нты, щулкиныт саги. Нэ̄ ты тэ̄ланэ сака э̄рпыӈыщ о̄ньщиянэ, са̄всыр пормасыт ма̄щтырыг ва̄руӈкве яныгпа̄ла соссаӈ хо̄тпаныл ханьщувлас. Ань ос мо̄т ма̄ньлат 

		а̄гит-пыгыт ханищты. Пуссын ва̄рум утанэ ма̄гыс Ирина Кузьминична «Россия ма̄щтыр
		хо̄тпа»  намыл пинвес. 

		Мария Владимировна Ситникова лӯпта э̄тпос китыт щислат 70 та̄лэ то̄влыс. Тав ва̄т нупыл кит та̄л мир пусмалтан 

		тэ̄лат щирыл рӯпитас. Ос 

		пенсиян патхатаме юи-па̄лт ма̄ньщи маснутыт, са̄всыр пормасыт ю̄нтуӈкве 

		патыс. Тав «Старый Сургут» 

		нампа центрыт соссаӈ ма̄хум культураныл ӯргалан ос э̄лаль тотнэ хо̄тпаг рӯпиты. О̄выл ва̄рум рӯпататэ ма̄гыс Мария Влади
		мировна сыресыр э̄сгын нэ̄пакыл, ма̄гылт о̄щнэ по̄сыл мӯйлупта-вес. Ос юи-о̄выл рӯпататэ ма̄гыс тав округ па̄лыл «За развитите культуры малочисленных народов Севера» премиял майвес.

		Ты я̄тил, ёмас хо̄тпат ма̄н пуссын намхо̄таланыл кастыл янытлыянӯв. Са̄в посыӈ, со̄тыӈ хо̄тал э̄лаль вос о̄лэ̄гыт, та̄нки сыманылн э̄рнэ тэ̄ланыл э̄лаль вос ва̄рияныл ос ня̄враманылн, апганылн акваг вос э̄руптавет ос ӯргалавет. Пус ка̄т, пус ла̄гыл, То̄рум ёт, На̄й-О̄тыраныл ёт!  

		 

		 

		Тамара 

		хатанева

		 

 
