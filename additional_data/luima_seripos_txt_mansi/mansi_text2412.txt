

	Туи А̄нъя па̄вылт «Шешкинские чтения» нампа ханищтап о̄лме порат Наталья Ткачук акв ма̄ньщи пыг ёт ва̄йхатас. Ань та пыг урыл тав ма̄навн пищма хансыс:

	«Ты ёмас, ка̄ркам пыг наме Толя Мелентьев. Тав ань хо̄тыт классыт ханищтахты. А̄нъя па̄вылт хосат та̄гыл школа 

	ат рӯпиты, таима̄гыс ня̄врамыт ханищтахтуӈкве Ягрим па̄вылн  тотыглавет. Ос ӯщлахтанэ̄ныл ма̄гсыл а̄гирищит-пыгрищит 

	пуссын юв минуӈкве мо-лямлэ̄гыт. 

	Толя ханищтахтын поратэ̄т щēмьятэ Ягримн ва̄нтлы. А̄нъят пыг ащо̄йкатэ о̄лыс, наме Владимир Егорович Хозумов. 

	Ань са̄в рӯтанэ тот о̄лэ̄гыт, та̄н 

	ётаныл сака ёмас, пӯмыщ о̄луӈкве. Ты ма̄ньщи па̄вылкве Тагт я̄ ватат ӯнлы. Тот лылыēпе сыстам, па̄влыӈ ма̄хум во̄раēгыт, ня̄враманыл ёт пил ва̄тэ̄гыт, ла̄хыс атэ̄гыт, хӯл алыщлэ̄гыт. Толя ка̄сыӈ туи тув ёхтала̄лы, тавēн тот сака мӯсты. 

	Ань ты та̄л «Шешкинские чтеният» са̄всыр ханищтапыт, суссылтапыт, ёнгилыт ва̄рыглам порат, пыгрищ акваг тув ялантас 

	ос матыр-а̄ти нё̄тмил ва̄рыс. 

	Акв хо̄талт ма̄хум ма̄ньха̄пыл кассыт. Толик яныг хо̄тпат халт касыс. Тав та̄ра ка̄салавес, пыг 

	такем ха̄снэ̄г ёмщакв тупыл 

	товыс ос каснэ хо̄тпанэ юил ёхтысанэ. Тав па̄влыӈ ма̄хманэ̄н э̄сгувес, ла̄вēгыт, щар ащо̄йкатэ хольт тэ̄лан вуйхатнэ ма̄щтырыг о̄лы. Анатолий тот о̄выл места вис.  

	Ма̄н ань, Ханты-Мансийсканыл тув ялум ма̄хум, Толян паща ла̄тыӈ кēтэ̄в. Олеся Ткачук ос Алина Норова тав ётэ ёмщакв юрщхатасы̄г, тэ̄натэ̄н ты пыг ёт ёнгасаӈкве сака пӯмыщ о̄лыс. Тав па̄влыӈ ня̄врамыт акван-атыглаӈкве нё̄тыс, та̄н аквъёт ёнгим хоса ха̄йтыгтасыт. 

	Ань а̄гирищиг Толикн номты
	ӈыщ ханищтахтуӈкве ла̄вēг, мо̄тыт та̄л хо̄т акван вос хо̄нтхатыгланувыт». 

	Н. Ткачук кēтум 

	пищма ма̄ньщи ла̄тӈын 

	Т. Мерова толмащластэ
