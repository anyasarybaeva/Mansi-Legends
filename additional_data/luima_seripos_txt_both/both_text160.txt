
Мо̄лты та̄л па̄сныл Хулюмсӯнтыӈ ня̄врамыт ханищтахтын та̄л оигпан ляпат йӣв ӯнттуӈкв патсыт. Ты ва̄рмаль кастыл са̄ртын та̄гыл щё̄питахтэ̄гыт. Манырсыр йӣв, хоты ма̄н ӯнттуӈкв - потыртахтэ̄гыт.
9 ос 11 классыт ханищ­тахтын ня̄врамыт ка̄сыӈ торгыл ля̄мйив, пащарйӣв ман ха̄льпыгрищ ӯнттэ̄гыт. Мо̄т классыӈ ня̄врамыт хо̄ӈха ка̄сащи, аква ман китыг йӣв ак­въёт ӯнттэ̄гыт. Йӣваныл па̄вылкан лё̄х по̄хан ӯнттыяныл, та̄раныл ке вуйхатэ̄гыт – ёмщакв яныгмаӈкв патэ̄гыт, тӯяг пил лӯптал щё̄риявет, па̄вылканув нё̄тнэг паты. 2 «А» классыт ханищтахтын а̄гирищит школа по̄хыт акв ха̄льпыгрищ ӯнттысыт, хорамыӈ то̄рса̄лмыл нэ̄гсаныл. То̄рса̄лманыл нэ̄гманыл порат пуссын акв номт о̄щсыт – мо̄тыт та̄л, таквсы ха­нищтахтын та̄ланыл, та̄нки школанылт вос о̄вылтыяныл. Ты та̄л па­лыт ня̄врамыт ла̄кква ма̄т ханищтахтасыт, халанылт торыӈ ат ва̄щинтахтыгласыт. Аквъёт акв колт пуссын самт о̄лэ̄гыт.
Йӣв ӯнттум хо̄талувт мощнув ащирм во̄тыӈ хо̄тал о̄лыс, таима̄гыс о̄выл классыт ханищ­тахтын ня̄врамыт та хо̄тал йӣв ат ӯнттысыт. Та̄н я̄ӈк на̄тнэ э̄тпос 21 хо̄талт ущ акванатыглавēсыт. Ущта ёрыӈ номтыл пуссын вēтраӈ, кēрма̄нтыӈ та̄гыл школа по̄хын ёхтысыт. Йӣвыт ӯнттынэ̄ныл э̄лы-па̄лт 7 ос 8 классыт ханищ­тахтын ня̄врамыт о̄влэ̄т ӯльпат, таргыт урыл по­тыртасыт. Хумыс ос ман палыт йӣв яныгми, ма­ныр во̄рныл ва̄раве - по­тыртасыт. Тувыл аквъёт, акв ё̄рыл 19 ма̄нь ӯльпа школа пӯсас кӣвырт ӯнттысыт.
Рущ мир халт там­ле ла̄ттальпи о̄лы: «Акв йӣв ке ӯнттэ̄гын, То̄рум наска̄ссыг ат о̄лэ̄гын».
Ёмас ва̄рнэ ва̄рмаль – кос хунь э̄рнэ ва̄рмаль. Ва̄им, ня̄врам ка̄тыл ӯнттым йӣвыт та̄раныл ёмщакв вуйхатэ̄гыт ос янгыг, та̄кыг э̄лаль яныгмēгыт. Ня̄врамыт сыманылт, номтанылт ты ва̄рмаль ма̄кыг хульты ос о̄лнэ ма̄ныл э̄руптаӈкв, ма̄-вит, во̄р сыстамыг о̄ньщуӈкв паты­яныл.



С прошлого года в Хулимсунтской школе сложилась такая традиция, в конце учебного года высаживать деревья. Вот и нынче 18 мая в послеобеденное время все школьники собрались на центральной площади посёлка, чтобы пополнить аллею выпускников новыми молодыми саженцами.  Хоть и погода была пасмурная, и дул сильный ветер,  под весёлую музыку все дружно взялись за посадку деревьев. В аллее ребята в основном высадили рябину и черёмуху.
Учащиеся 2 «А» класса в школьном дворе посадили берёзу,  повязали яркие ленточки и загадали желание – начать новый учебный год в своей школе.
Ученики 1 класса из-за прохладной погоды посадку деревьев перенесли на другое число. 23 мая первоклассники со  счастливыми лицами с лопатами и вёдрами собрались во дворе школы, где с помощью  старших товарищей, учащихся 6 и 7 классов посадили 19 маленьких кедров. Если саженцы возьмутся, то по окончании школы нынешними первоклассниками здесь будет кедровая роща.
Народная мудрость гласит: «Если ты посадил хоть одно дерево, то жизнь твоя прожита не напрасно».
Добрые дела всегда бывают только светлыми. Надеемся, что посаженные деревья обязательно приживутся, а в сердцах наших учеников укоренится заботливое отношение к природе.
