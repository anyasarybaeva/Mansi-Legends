
(мо̄йт)

	Анēквам а̄ращ ва̄тан ӯнтыс ос мо̄йтуӈкве о̄вылтахтас:

	– Ха̄лиӈ ва̄тат, вуйкан витуп я̄ ва̄тат Во̄нтыр Ма̄нь Во̄нтыртēтэ ёт о̄лсы̄г. Я̄т тэ̄н хӯл пувыгла̄лсы̄г ос сэ̄й ва̄тат тэ̄пъяла̄лсы̄г ос ӯщлахтасы̄г. Ма̄нь Во̄нтыртēтэ иӈ ма̄нь ос оссамрищ о̄лыс. Ща̄не тав ма̄гсылэ акваг пилыс, хурахлас. Хунь хӯл алыщлаӈкве мины, пыге акваг ёт тотытэ. 

	Я̄ ва̄тан ӯнттытэ ос ла̄витэ:

	– Пыгкве, ам ань хӯл алыщлаӈкве мил ма̄н мӯрмēгум, наӈ я̄ ва̄тат ӯнлэн, а̄нум ӯрēлн. Пувлуӈкве те тахмаēгын, вит ва̄тат полщтэн, мил ма̄н ул уен, щаквын тотавен.

	Тох та олсы̄г, о̄лым аквмат Во̄нтыракве ты яныгмас. Хунь тав янгыг ēмтыс, номсахтуӈкве патыс:

	– Маныр ам акваг вит ва̄тат ӯнлэ̄гум, омам акваг такви та мӯрми, хӯл та алыщлы? Амти хӯл алыщлаӈкве патэ̄гум.

	Аквматнакт тэ̄н хо̄талъят порат тэ̄пъяласы̄г, Во̄нтыр-ща̄нь ла̄ви:

	– Ам ва̄гтал патсум, мощщан ёл поварттахтыглэ̄гум, мощ ӯщлахтэ̄гум, наӈ ос та ёмас ва̄рен, нэ̄мхотталь ул минэн.

	Ос Во̄нтыракве номса̄лы:

	– Омам вос хуи, хунь ояве, ам амти хӯл алыщлаӈкве минэ̄гум. Но̄х-са̄йкалы – тав э̄лы-па̄лэ̄т йильпи хӯл. Тав ща̄гты ос а̄нум тах э̄сгитэ. 

	Тав тащир ты ва̄рыс. Оматэ туп ойвес, Во̄нтыракве – витн мӯрмыс ос хӯл тинсуӈкве та уйис. Уйис-уйис, сунсы – тав э̄лы-па̄лэ̄т яныг, пуӈкыӈ сорт капай. Тав хот-рохтыс, номса̄лы:

	– А̄ти, ты хӯл тай ат пувилум, тав ётэ ам ё̄рум ат ёхты. 

	О̄с э̄лаль та уи. Уйис-уйис, вольгын щапакыт ка̄салас о̄с номсы:

	– Тамле хӯл пувуӈкве о̄с ат патэ̄гум, тав сака ма̄нь. 

	О̄с э̄лаль та уйи. Уйис-уйис, татем ва̄гтал патыс, щар ё̄р ат о̄ньщи, мощертын ёл ты уйттаве. Сунсы, хоталь но̄х-ха̄ӈхуӈкве. 

	– Э̄рыӈ а̄нумн ва̄тан уюӈкве э̄ри? Ос ё̄рум ат то̄вылхаты. Э̄рыӈ тапал ва̄тан минэ̄гум? А̄ти, тув мус о̄с хоса, ат ёхтэ̄гум – ёл-уйттавем. 

	Во̄нтыракве илттыг а̄ӈквал ка̄салас, тув уйлыгтас ос но̄х та ха̄ӈхыс. Ёмщакв ӯнтыс, илттыг тав пуӈке нумпа̄лт матыр та ва̄рщатас. «А̄ӈквал» ё̄ӈхыгпас, Во̄нтыракве ёл-хисатаптувес, витн та рагатас. Витныл но̄х-нэ̄глапас, нёлсамасагēтыл па̄ргалтахтас ос титыглахты:

	– Наӈ, А̄ӈквал, манарыл тох ва̄рщалтэ̄гын ос манрыг ё̄хсэ̄гын?

	– Ты щар а̄ти а̄ӈквал, ты ам пуӈкум, – хотьют осыӈ турсуил ла̄выс.

	Во̄нтыракве хот-рохтыс, таглуӈкве патыс: 

	– А н-наӈ хотьют?

	– Хумус – хотьют? Ам Янгуй.

	– Янгуй аки, ос наӈ наӈти хо̄т о̄лэ̄гыт, алпин ат на̄ӈки?

	– Ам витыт.

	– Ос наӈ манрыг наӈтина̄н витын нарыгтаслын?

	– Хумус манрыг? Рēгыл ос лё̄мвоитыл тӯйтхатсум. Лё̄мвоит ва̄глын хумус пурхатэ̄гыт.

	– Ос наӈ манарыл, Янгуй аки, тох та̄кыщ ва̄рщалтэ̄гын?

	– Ам хӯнтпагумтыл (палягумтыл) ва̄рщалтэ̄гум. 

	– Ос манрыг тэ̄натэ̄нтыл ва̄рщалтэ̄гын?

	– Ам хӯнтпагум янгыг, тэ̄н о̄с лё̄мвоин сака пуравēг, таима̄гыс ам тэ̄натэ̄н акван-ра̄тащлыя-гум, лё̄мвоит хот-ня̄влыянум. 

	– Янгуй аки, наӈ хӯнтпагын о̄с витн нарыгтэ̄гын…

	– А̄ти, апыгкве, хӯнтпыг витн нарыгтаӈкве ат ро̄ви. Тув вит щалтуӈкве вēрми, ам хӯлуӈкве ат патэ̄гум. Ам май па̄ль во̄р тӣвырт о̄лэ̄гум. А̄нумн матыр-а̄ти пуссын хӯлуӈкве э̄ри, та̄л ёл-патнэ суй пыл вос хӯлэ̄гум. 

	– Янгуй аки, наӈ лэ̄гынтыл лё̄мвоит хот ат хосгиянын?

	Янгуй татем ка̄смоста̄лыг патыс ос ювле та̄ра ат ла̄выс:

	– Апыгкве, наӈ ва̄глын, ма̄н, янгуит, лэ̄г ат о̄ньщēв.

	– Хумус тох, щар ат о̄ньщегы̄н?

	– Мащк о̄ньщēв, тав сака ма̄нь. Наӈ, апыгкве, ам сыплувумн ха̄ӈхен, мощ ӯщлахтэн.

	Во̄нтыракве вольк Янгуй сыплувн воратас, ёмщаквег ӯнтыс, ос тав хӯнтпаге, вильтъя̄тэ сунсыглаӈкве патыс: «Ос манрыг ам тав вильтъя̄тэ̄т ӯнлахо̄луӈкве ат вēрмēгум, тав нёлэ мокариӈ».

	– Янгуй аки, нёлын хотталь хо̄илта̄лыслын, тамле мокари хультыс?

	– А̄ти, ма̄н, янгуит, пуссын нёланув мощ тамле мокариӈыт. 

	Во̄нтыракве Янгуй хӯнтпагēт лё̄мвоит ка̄салас, та̄наныл хот-вотумтасанэ ос ла̄выс:

	– Тамле яныг хӯнтпы̄г, ка̄сыӈе ам янытам. Ва̄им тох лё̄мвоитын пуруӈкве патавēг. 

	О̄с та лё̄мвоит хот-осгасасанэ, мощ вотгащласаге. Тувыл тав сыплувēныл ёл-тахамтас, акитэ мащк сунсуӈкве уйлыгтас. Тав мащке ка̄саластэ ос са̄литым ла̄выс:  

	– Тамле яныг ӯй ос лэ̄ге тамле та ма̄нь. Тав ам омам лэ̄гныл о̄с ма̄нь. 

	Тох ла̄выс ос та̄ра оматэ урыл номылматас:

	– Я-та, Янгуй аки, ос ёмас ӯлум! Ам молях омам палт минэ̄гум. 

	– Ла̄щал, апыгкве, ам сыплувумн ха̄ӈхен, ам наӈын та па̄лн унсуптылум.

	Янгуй уйи, Во̄нтыракве тав сыплувēт ӯнлы ос хосыгхата̄нты. Янгуй мо̄т ва̄тан ёхтыс, пуӈке ёл-хӯтылтастэ ос ла̄выс:

	– Я-та, апыгкве, ань ёл-ва̄глэн ос оман палт молях минэн, тох воссыг э̄л тавēныл ул оен. 

	Во̄нтыракве Янгуй нупыл ка̄тэ хосувла̄лыс ос молях вит ва̄та хосыт оматэ палт та уйис.

	Мо̄йт оигпам юи-па̄лт ам иӈ хоса аквтуп Янгуй ос Во̄нтыра-кве нупыл суссум ос хӯлсум, хумус тэ̄н халэ̄нт потыртэ̄г. Тувыл номылматаслум, хумус во̄нтырыт витыт о̄лэ̄гыт, ос анēквам титапаслум:

	– Анēква, во̄нтырыт о̄с щак-выт порсуӈкве вēрмēгыт?

	– Вēрмēгыт, во̄нтырыт о̄с щаквыт порсуӈкве вēрмēгыт. Та̄н о̄с ма̄н хольтув лылтэ̄гыт, о̄с ма̄н хольтув ма̄ та̄л о̄луӈкве ат вēрмēгыт. Ма̄кве, айкве, ка̄сыӈ хо̄тпан, ка̄сыӈ ӯйн э̄ри.

	 

	Анна Конькова 

	хансум мо̄йт 

	ма̄ньщи ла̄тӈыг 

	Галина Кондина толмащластэ  



Бабушка присела к костру и начала рассказывать:
— На берёзовом плёсе, у светлой речки, жила Выдра со своим Выдрёнком. В речке они ловили рыбу, а обедали и отдыхали на плёсе. Выдрёнок был ещё маленький и глупенький. Мама Выдра всё время за него боялась.  Пойдёт, бывало, рыбу ловить и сыночка с собой берёт. 
Посадит его на берег и скажет:
	— Сыночек, я сейчас пойду на дно речки рыбу ловить, а ты сиди на берегу, жди меня. Если захочешь купаться, побулькайся у берега, а в глубокое место не ходи — утонешь.
Так они и жили, пока не подрос Выдрёнок. А когда подрос, стал думать:
	— Что это я всё на берегу да на берегу сижу, а мама ходит на дно речки, ловит рыбу? Теперь сам буду ловить рыбу.
Вот как-то они пообедали, Выдра-мама и говорит:
	— Сыночек, я что-то устала, прилягу, отдохну, а ты, пожалуйста, никуда не уходи. 
А Выдрёнок думает:
	— Пусть мама ляжет, а как уснёт, я сам пойду ловить рыбу. Проснётся — и перед ней уже свежая рыба. Она обрадуется и похвалит меня.
Он так и сделал. Только уснула мать, Выдрёнок — бульк в воду и поплыл искать рыбу. Плыл-плыл, видит — перед ним огромная зубастая щука. Он испугался, думает:
	— Нет, не буду ловить эту рыбу, мне с ней большой не справиться.
И поплыл далыше. Плыл-плыл, увидел серебристых чебаков и думает:
	— Эту рыбёшку тоже не буду ловить, она совсем маленькая. И снова Выдрёнок поплыл. Плыл-плыл, сильно устал, сил у него уже нет держаться на воде, вот-вот утонет. Смотрит, куда бы залезть отдохнуть.
— Может, мне к берегу плыть? Нет, не хватит у меня сил. А может, до того берега добраться? Нет, он тоже далеко, не доберусь — утону.
И вдруг Выдрёнок увидел на воде пенёк, подплыл к нему и залез. Пока поудобнее усаживался, вдруг что-то громко-громко хлопнуло над его головой. «Пенёк» повернулся, Выдрёнок слетел с него и погрузился в воду. Потом вынырнул, отфыркался и спрашивает:
	— Ты, Пенёк, чем так громко хлопаешь и почему вертишься?
— Это совсем не пенёк, а моя голова, — кто-то басом сказал.
Выдрёнок даже испугался и зазаикался:
	— А т-т-ты кто?
	— Как — кто? Я лось.
	— Дядя Лось, а где ты сам?
	— Я в воде.
	— А зачем ты себя в воде утопил?
	— Как зачем? От жары и от комаров. Комары-то знаешь, как больно кусаются.
	— А чем ты, дядя Лось, так громко хлопаешь?
	— Я хлопаю ушами.
	— А зачем ты ими хлопаешь?
	— Так ведь они у меня большие и их тоже едят комары, вот я и хлопаю, комаров сгоняю.
	— Дядя Лось, а ты бы и уши в воде утопил...
	— Нет, малыш, уши в воде топить нельзя. В них может вода попасть, тогда они слышать перестанут. Я ведь в густом лесу живу. Мне всё надо хорошо слышать, даже шелест с дерева падающей хвоинки.
	— Дядя Лось, а что ты хвостом от комаров не отмахиваешься?
Лось погрустнел и не сразу ответил:
	— Вся и беда, малыш, в том, что у нас, лосей, нет хвостов.
— Как, так уж совсем и нет?
— Есть, да совсем, совсем маленькие... Да ты, малыш, забирайся мне на шею, отдохни малость.
Выдрёнок забрался на гладкую шею Лося, уселся удобно, разглядывает у него уши и лоб: «А, вот почему я не смогу сидеть на лбу Лося — нос-то у него горбатый».
— Дядя Лось, от ушиба, что ли, у тебя горбик остался на носу?
—Нет, не от ушиба. Мы, лоси, все немножко горбоносы.
Потом Выдрёнок увидел комаров на ушах Лося, смахнул их с ушей и сказал:
	— Такие большие уши, каждое ухо почти с меня. Как же их есть комары не станут.
И снова с ушей смахнул комаров и нежно погладил их. Потом скатился с шеи Лося, поплыл посмотреть на его хвост. Увидел крошечный хвост и с жалостью сказал:
	— У такого большого и такой маленький хвостик. Он намного меньше хвоста моей мамы.
Сказал так и сразу вспомнил маму. И заторопился:
	— Ну, дядя Лось, до свидания! Я скорее пойду к маме.
— Подожди, малыш, влезай снова на мою шею, я тебя перевезу на ту сторону речки.
Лось плывёт, а Выдрёнок сидит на его шее и покачивается. Лось приплыл к берегу, склонил свою голову и сказал:
	— Ну, малыш, слезай с меня и беги скорее к своей маме, да больше так далеко от мамы не уходи.
Выдрёнок помахал лапкой Лосю и быстро вдоль бережка поплыл домой.
После сказки я долго как будто видела Лося и Выдрёнка и слышала, о чём они разговаривали. Потом вспомнила, что выдры живут в воде, и спросила бабушку:
	— Бабушка, а выдры тоже могут тонуть?
— Могут, могут и выдры тонуть. Они, как мы, без воздуха и земли жить не могут. Земля-то, милая, всем нужна.
Анна Конькова
