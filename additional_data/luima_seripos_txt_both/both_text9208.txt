
Ня̄врамыт туи сыс ёмщакв вос ӯщлахтэ̄гыт, ты кастыл са̄всыр рӯпата ва̄раве. Хоса порат сосса ня̄врамыт ма̄гсыл лагерит ва̄руӈкве о̄вылтавēсыт, та̄н округув янытыл рӯпитасыт, тот ма̄ньщит ос хантыт о̄лупса урыл потыртавес. Ань ты ва̄рыглым нилахуйплов лагеритыл «Ма̄нь Ӯскве» Я̄сунт па̄вылт ва̄т та̄л рӯпиты.
«Ма̄нь Ӯскве» этно­стойбищаг ла̄ваве, таве Любовь Павловна Стака­нова ва̄руӈкве номыл­матастэ ос ань тыг мус тот кӯщаиг рӯпиты. Ка̄сыӈ тув хӯрум-нила смена ва̄­рыглэ̄гыт, нё̄рн о̄с ялан­тэ̄гыт. 
О̄йттур э̄тпост хӯрмит сменат «Ма̄нь Ӯскве» 30 та̄лэ то̄влум кастыл са̄в ня̄врамыт, о̄выл та̄лыт тот о̄лум а̄гит-пыгыт ос хотты порат тот рӯпитам ма̄хум тув во̄виньта̄лвē­сыт. О̄выл тит хо̄талыг сыс конференция ва̄ры­главес, доклад-потыр хансум хо̄тпат та̄нти пот­ра­ныл ловиньтасаныл. Мо­де­ратор хо̄тпаг тот Т.А. Молданова ос С.А. Попова, история наукат кандидат нэ̄г, рӯпитасы̄г, а̄гит-пыгыт потраныл ловиньтама­ныл порат, тэ̄н ма̄к э̄рнэ ла̄тыӈ хӯлтсы̄г. Пуссын аквъёт налыман нупыл хо̄т доклад-потыр ловинь­та­вес. Ты потрыт А̄с-угор­ский институтт акв нэ̄пакыг тах ва̄равет. 
Мо̄т тит хо̄талыгт ёхта­лам ма̄хум халт акв ёнгил ва̄рыглавес, таве тох намтсаныл – «Ворщик рӯтыг о̄лнэ ма̄хмыт». Ты ёнгил урыл Ольга Лес­нова, округ депутатыг рӯпитан нэ̄, потыртас. Акван-атхатам ма̄хум вос номсахтэ̄гыт, матыр йильпи ва̄рмаль ва̄руӈкве вос тахмаēгыт. Та̄н пуссын ат манос хо̄т команда щирыл ла̄кква-уртхатсыт ос номсахтуӈкве патсыт, хотьют маныр ва̄руӈкве паты. 
Акв командат ня̄вра­мыт ос ма̄ньлат ма̄хум ля̄ххалыт потыртаӈкве, суссылтаӈкве патэ̄гыт. Титыт командат мо̄тыт та̄л форум ва̄рнэ хо̄тпат ма̄ньщи ла̄тыӈ ханищ­таӈкве вуйхатэ̄гыт. Тув ёхтын мир та̄н тит-тит хо̄тпаг уртыяныл, акв хо̄тпатэ ма̄ньщи ла̄тӈыл ёмщакв потырты, мо̄танэ ла̄тыӈ ат ва̄гтэ, тав ма̄ньщи ла̄тыӈ ханищтаӈкве паты. 
Ка̄тыл матыр-а̄ти ва̄рнэ хо̄тпат ма̄щтыр колнакыт ва̄руӈкве номылматсыт. Та̄л сыс Саранпа̄вылт ю̄нсхатнэ колнак, йӣвныл а̄ны-са̄н ёргын колнак, ра̄кытныл сӯлипӯтыт ва̄рнэ колнак ос мо̄т рӯпатат ва̄рнэ колнакыт вос пӯнсавет. Ты коныпал та̄н нё̄рн ялантан ма̄гсыл тот о̄лнэ кол ӯнттуӈкве таӈхēгыт, «Ма̄нь Ӯскве» такви я̄нас кол вос о̄щнув. Нё̄рн ялантан порма­са­ныл тот о̄ньщуӈкве, тот о̄луӈкве ос тэ̄лы тув ӯщ­лахтуӈкве ёхталаӈкве тах вēрмēгыт. Тыи пуссын проектыт кос, ос хуньт та̄н, э̄рыӈ, тэ̄лаг тах ēм­тэ̄гыт, э̄лаль рӯ­питаӈкве патэ̄гыт.
Тув ёхталам мӯтраӈ яныгпа̄ла ма̄хум ос я̄нас номсахтасыт, та̄н ма̄ньлат а̄гит-пыгыт историян, этнографиян ханищтаӈ­кве патыяныл. Тамле ты ёмас ва̄рмалит урыл ма̄хум хо̄тыл сыс потыр­тасыт ос э̄лаль рӯпитаӈ­кве та вуйхатасыт. 
Тув Ха̄льӯс ос Саран­па̄выл миркол кӯщаит ёхталасыт, са̄в та̄л ня̄в­рамыт ёт рӯпитан хо̄тпат янытлан нэ̄пакыл мӯй­луп­тасаныл. Ирина Че­чёт­кина, Ха̄льӯс мирколт кӯщай ва̄ӈын хо̄тпаг рӯпитан нэ̄, Зульфия Ка­нева, Ха̄льӯс район думат кӯщай нэ̄, Вероника Чек­мазова, Ха̄льӯс районт образование комитетыт рӯпитан нэ̄ ос Илья Сме­танин, Саранпа̄выл мир­кол кӯщай хум ня̄вра­мы­тын ос тот рӯпитан хо̄т­па­тын сымын ро̄внэ ёмас ла̄тӈыт ла̄всыт, яныт­ла­са­ныл. Та̄н пуссын ла̄в­сыт, ты сака ёмас ӯскве, сака ёмас ма̄кве, тот пус­сын юртыӈыщ о̄лэ̄гыт, хала­нылт нё̄т­хатэ̄гыт. Тув ёх­талан э̄лумхо̄лас сыме ка̄­миньтаг ос номтэ ёма­сыг ēмты. 
Ирина Чечёткина ла̄выс: 
– Ам тыг нилыт щёс ёхтысум, ня̄врамыт стой­бище сака мо̄т щирыг ат ēмтыс, тыт акв тох ня̄вра­мыт вильтаныл ща̄гтым о̄лэ̄гыт, саманыл вольгē­гыт, ощхуль ва̄рим тыгле-тувле ха̄йтыгтэ̄гыт, пус­сын акв щēмья хольт ха­ланылт онтас ва̄рēгыт. Тыт сака ёмас ня̄врамыт яныг­мēгыт, ка̄сыӈаныл матыр ёмас ва̄рмаль ва̄руӈкве таӈхи, э̄лаль о̄лнэ посыӈ хо̄тал тинсы. Та̄н пēс йис о̄лупса ва̄ӈкве таӈхēгыт, тувыл ты ма̄к мӯтра выгыт. 
Зульфия Канева по­тыр­тас: 
– Ам о̄выл щёс тыг ёхтысум,ты э̄лы-пал ам хӯлыгласлум, тыт пуссын акван-вуйхатым ёмас тэ̄ла ва̄рēгыт ос матъёмас амти самыл суссум, амти палил хӯлыслум, ма̄к э̄рнэ тэ̄ла Любовь Павловна ос тав ётэ рӯпитан ма̄ньлат ма̄хум ва̄рēгыт. Пēс йис па̄сыл ма̄н мирув ӯрга­лан ёмас ва̄рмалит ань ня̄врамытын потыртавет, суссылтавет, хо̄тпа нупыл ёмас самыл сунсуӈкве ханищтавет. 
Ка̄сыӈ э̄типа̄лаг ня̄в­ра­мыт «выгыр ё̄рнколт» акван-атхатыгласыт ос мо̄йтыт суссылтасыт, э̄ргыт э̄ргысыт, ма̄ньщи йӣквыт йӣквсыт, ощхуль ва̄рсыт, акв э̄типа̄лаг татем пӯм­щиг са̄снёлыт тӯлыг­лах­тасыт. Пыгрищит нуй кувщил масхатэ̄гыт, са̄с­вильт ва̄рēгыт ос алыщлан, во̄раян урыл, нэ̄ ха̄йталан урыл пӯмыщ тӯлыглапыт суссылтасыт. Ущ о̄выл щёс ка̄салан хо̄тпат сака о̄щатахтэ̄гыт, то̄ва ня̄вра­мыт хот-рохтэ̄гыт. Туп таи ёмас о̄лнув, хунь пыгыт ты тӯлыглапыт ма̄ньщи ла̄тӈыл потыртануваныл, ань та̄н пуссын туп рущ ла̄тӈыл ты тӯлыглапыт тӯлыглыяныл. 
Ва̄т та̄л сыс ня̄врамыт са̄всыр пӯмыщ ос э̄рнэ ва̄рмалитын ханищ­тавē­сыт, о̄выл та̄лыт тот яныг­мам ня̄врамыт ань та̄нти тот рӯпитэ̄гыт, та̄нти ня̄в­ра­маныл тот яныгмēгыт, йӣквуӈкве, э̄ргуӈкве ха̄­сэ̄гыт. Тыи ты сака ёмас, та̄н этностойбище хот ат оссувласаныл, ща̄гтым тув ёхталэ̄гыт.
Любовь Павловна Ста­ка­нова такви докладэ ловинь­таме порат тох ла̄выс:
– Ва̄т та̄л ювле хуль­тум порат ма̄н ты па̄выл о̄лмыгтаслӯв, о̄выл ня̄в­рамыт парщин палаткат о̄лсыт. А̄нумн са̄в ёмас хо̄тпат ты тэ̄ла э̄лаль тотуӈкве нё̄тсыт. Татьяна Молданова стойбище ма̄гсыл положение-нэ̄­пакт тох хансыс: «…ӯст, яныг па̄влыт ня̄врамыт мо̄т мирыт халн тэ̄лыг­лым о̄лэ̄гыт, та̄н ма̄ньщи о̄лупса урыл ат номсэ̄гыт, таима̄гсыл та̄нанылн я̄нас ма̄т пēс йис о̄лупса урыл потыртаӈкве э̄ри, тыт та̄н мо̄т щирыл ном­сахтуӈкве патэ̄гыт. А̄ги­рищитын, пыгрищитын тамле ма̄т о̄луӈкве э̄ри, хумус ма̄н яныг анēка­нув-ащо̄йканув, щащē­кванув-о̄панув о̄лсыт, хумус та̄н та̄нти ма̄гсыла­ныл маснут ю̄нтсыт, э̄рнэ пормас ва̄рсыт, та̄нти алыщласыт, во̄раясыт. Ань ка̄сыӈ ня̄врам аквтох нэ̄матарыл ул вос пилы: лё̄мвоитыл, ащирмал, раквыл, во̄тыл, турапыл… пуссын тыи ва̄щинтым вос о̄лы…». Щар со̄ль, ань ма̄н тыт «Ма̄нь Ӯсквет» тох ты о̄лэ̄в, лё̄мвоил, ма̄ньуил ат пилэ̄в, турап хо̄та­лыт ма̄н аквтуп аты ва̄­щинтыянӯв. Тыгыл нэ̄м­хотьют юв ат во̄вхаты. 
Ма̄н ётув яныгпа̄ла ма̄щтыр хо̄тпат о̄лэ̄гыт, та̄н ня̄врамыт ёт аквъёт щаквщēгыт, ю̄нсха­туӈкве, суп йинуӈкве ханищ­ты­яныл, совныл, нуйныл матыр-а̄ти ю̄нтэ̄гыт, тох ня̄врамыт ма̄ньщи ла̄тыӈ хӯлэ̄гыт ос та̄нти потыр­таӈкве патэ̄гыт. 
Ань янгыг ēмтум а̄гит ос пыгыт ма̄нь пораныл сымыӈыщ ка̄стыяныл, тыг ёхталаӈкве акваг ка̄сащēгыт. 
Любовь Павловна ёт са̄в мо̄т ма̄хум рӯпитэ̄гыт, та̄н тэ̄нут па̄йтэ̄гыт, на̄йив са̄грēгыт, кӯр па̄лтыглэ̄гыт, вит тотэ̄гыт, пувлынкол па̄лтыглэ̄гыт, ка̄сыӈ хо̄тал Саранпа̄вылныл йильпи ня̄нь, тэ̄нут тотэ̄гыт. Ня̄в­рамыт ӯсанылт ём­щакв о̄лнэ ма̄гсыл яныг­ма̄хум са̄в рӯпата ва̄рē­гыт. Та̄­на­нылн ма̄н яныг пӯма­щипа ос пуста̄гыл о̄лнэ ла̄тыӈ ла̄вēв. «Ма̄нь Ӯскве» То̄румн, На̄й-О̄ты­ра­нувн вос ӯргалаве! А̄ги­ри­щит-пыгрищит ё̄рыг ос номтыӈыг вос яныгмēгыт!
Галина КОНДИНА



В автономном округе в начале 90-х годов для отдыха детей в летний период стали открываться этнические лагеря и площадки. Тогда родители активно записывали детей на летний отдых. Но сегодня, к сожалению, из четырнадцати таких этноплощадок и лагерей остался только «Мань Ускве» в деревне Ясунт Березовского района. В этом году это детское этническое стойбище отметило 30-летний юбилей. 
В «Мань Ускве» в летнее время всегда проводится три-четыре смены. В этом году состоялось три смены, на последней смене была организована конференция, посвящённая юбилею стойбища. В течение двух дней участники смены – дети и взрослые читали доклады о жизни и деятельности стойбища, о культуре и ремеслах народов манси, ханты и коми-зырян. Всего с докладами выступили 36 человек. Модераторами конференции стали кандидаты исторических наук Т.А. Молданова и С.А. Попова. Все доклады будут опубликованы в сборнике Обско-угорским институтом прикладных исследований и разработок. 
Следующие два дня проходила стратегическая сессия под названием «Ворщик рутыг олнэ махум» (Люди из рода Ворщика). По словам организаторов, сессия необходима для разработки новых идей и роста потенциала деятельности стойбища, направленной на создание условий для развития личности каждого ребенка не только на сменах, но и в дальнейшей жизни. Модератором стратсессии выступила Ольга Валерьевна Леснова, депутат Думы округа, президент региональной Ассоциации некоммерческих организаций ХМАО-Югры.  Все участники разделились на команды, создавали и защищали свои проекты. Проекты касались изучения родного языка, ремесла, развития спорта и других важных аспектов жизни детского стойбища. Например, была озвучена идея создания круглогодичного стойбища в селе Саранпауль, чтобы дети могли заниматься шитьём, деревообработкой, рисованием и многими другими занятиями. Интересное предложение поступило от детей и взрослых, чтобы на Приполярном Урале появилось своё постоянное место дислокации стойбища, а для этого нужно построить стационарный дом и хозяйственные постройки для круглогодичного пребывания в горах. 
Во время работы смены поздравить детей и взрослых стойбища «Мань Ускве» приезжали Ирина Чечёткина, заместитель главы Березовского района, Зульфия Канева, председатель Думы района, Вероника Чекмазова, и.о. председателя комитета образования Березовского района, Илья Сметанин, глава сельского поселения Саранпауль. Все они пожелали этническому стойбище «Мань Ускве» развития, творческих успехов и дальнейшего процветания!
Любовь Стаканова, директор стойбища, выступая на конференции, отметила, что идеей создания стойбища было максимальное погружение детей в культуру коренных народов Югры через изучение мансийского языка, через изучение истории своего народа. Стойбище прошло несколько этапов, в каждом из них они находили новые идеи для их реализации, в них всегда участвуют и дети, и молодежь и старшее поколение, как это и должно быть в настоящей большой семье. 
Галина КОНДИНА
