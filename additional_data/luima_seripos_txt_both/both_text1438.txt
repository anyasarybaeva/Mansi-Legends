

	Ханты-Мансийский округ Дума депутатыт ос ам янытлан ла̄тӈыт на̄нан ла̄вēв тамле ёмас 

	ялпыӈ хо̄талт – Ома хо̄тал!


		Ты хо̄тал са̄всыр ялпыӈ хо̄талыт халт янгыг ловиньтахты. Ма̄н ва̄глӯв, о̄лнэ хо̄тал оманыл о̄вылтахты.

		Ома – щар яныг ос тыныӈ хо̄тпа, кос маныр янытыг вос о̄лнув, ма̄н пуссын та̄рвитыӈ хал порат ома палт ха̄йтэ̄в. Хунь матыр ща̄гтальпи манос матыр посыӈ ва̄рмаль ма̄н о̄лнэ хо̄талувт ēмтапи, молямтахтэ̄в тавēн палямтахтуӈкв.

		«Ома» ла̄внэ сымыӈ ла̄тыӈ ма̄навн о̄лнэ ё̄рва̄г мыг ос са̄всыр та̄рвит та̄ра минуӈкв нё̄ты. То̄нт наӈкина̄н агтэ̄гын, номтын 

		та̄кыг о̄лы. Таима̄гыс Ома хо̄тал, тав рущ щирыл яныг таквс э̄тпос оигпан ляпат янытлаве, ёмас ва̄рмалиг ловиньтахты. Ос аквман щёс юв ялнэ нак атапахтуӈкв, щēмья пуссын аквъёт ос ома ёт ӯнлахо̄луӈкв, потрамаӈкв, таве сымыӈыщ янытлаӈкв.

		Тыныӈ омат, Юграт о̄лнэ омат! Ам на̄нан ла̄вуӈкв ка̄сащēгум – пуста̄гыл о̄лэ̄н, со̄тыӈыщ-щуниӈыщ ос нотыӈ о̄лупсал о̄лэ̄н.

		На̄н ня̄враманын о̄с ёмащакв вус о̄лэ̄гыт, на̄нан ща̄гтальпиӈ

		кас вус ва̄рēгыт ос сымыӈыщ рēгыӈ э̄рупса щирыл на̄нан вус уральтыяныл.

		Б.С. Хохряков кēтум янытлан ла̄тӈе ма̄ньщи ла̄тӈыг 

		М.Т. Двинянинован 

		толмащлавес.

 



Лххалыт - Новости