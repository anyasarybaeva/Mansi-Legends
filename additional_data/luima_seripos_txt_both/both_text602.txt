
Та̄л оигпан э̄лы-па̄лт округ Думат юи-о̄выл щёс сапра̄ни ва̄рыглавес. Депутат хо̄тпат 30 са̄всыр са̄кконыт, постановление-нэ̄пакыт пирмайтасыт. 

О̄влэ̄т ма̄хум э̄лы-па̄лт Борис Хохряков, округ Дума кӯщай хум, ла̄тыӈ ла̄выс. Та̄наныл тав округув 83 та̄лэ ос Россия Конституция 20 та̄лэ то̄влын ка̄стыл янытласанэ. 
Борис Хохряков ла̄выс: «1993 та̄лт Конституция пирмайтым юи-па̄лт округувт о̄лнэ мир йильпи щирыл о̄луӈкве патыс. Яныгполь э̄тпос 6 хо̄талэ̄т о̄выл щёс округ Думан пēриим депутатыт акван-атхатыгласыт. Ты хус та̄л сыс са̄в рӯпата ва̄рвес, са̄в э̄рнэ са̄ккон пирмайтавес». 
Сапра̄нит депутатыт ханищтап, пӯсмалтан ва̄рмаль урыл ос мо̄т са̄в тэ̄лат урыл потыртасыт. Тувыл Александр Филимонов, мир пусмалтан департамент кӯщай, ла̄тыӈ ла̄выс. 
Депутатыт китыглахтасыт, ань ма̄нь па̄вылн рӯпитаӈкве миннэ лēккарыт акв миллион солко̄вил ойтавет, округ янытыл о̄лнэ пӯльницатт лēккар хо̄тпа то̄вылхаты ман а̄ти. Кӯщай хум ла̄внэ̄тэ щирыл, ань ка̄сыӈ па̄вылт лēккар хо̄тпа о̄лы. 
Любовь Ковешникова, ханищтап департаментыт кӯщай нэ̄,  садикыт урыл потыртас. Йильпи са̄ккон щирыл, ка̄сащан хо̄тпат та̄нки садик ва̄руӈкве вēрмēгыт. Округувт туп акв тамле садик рӯпиты. Ты э̄лы-па̄лт ма̄нь ня̄врамыт ӯргалан кол ва̄рнэ ма̄гсыл сака са̄в нэ̄пак акван-атуӈкве э̄рыс. Любовь Николаевна ла̄выс, «частный» садикыг ла̄внэ кол ань Юграт 17 э̄лумхо̄лас ва̄руӈкве  ка̄сащи, та̄н пуссын нэ̄паканыл ань щё̄питыяныл.  
Депутатыт э̄лы-па̄лт Вера Дюдина, олн ловиньтан департаментыт кӯщай нэ̄, та урыл потыртас, ты та̄л нёлолов э̄тпос сыс округ бюджетныл манаса̄вит олн холтвес ос хоты программат халт уртвēсыт. 
Ты э̄тпост бюджетын 96 миллиард арыгкēм солко̄ви ёхтыс ос тувыл аквта торыг 110 миллиард солко̄ви холтвес.
Та сапра̄нит ма̄хум э̄рнэ са̄ккон урыл о̄с потыртасыт. Ань пирмайтым са̄ккон щирыл, 1996 та̄л мус ӯнттым колыт ремонтыл ва̄рнэ ма̄гсыл субсидия-олн та̄стуӈкве патаве. Ты э̄лы-па̄лт пēс колытт о̄лнэ щēмьят коланыл та̄нки хот-щё̄питасаныл. 
Ос акв постановление-нэ̄пак ма̄хумн пирмайтавес. Ань ка̄сыӈ депутат такви «депутатский фонд» о̄ньщи, тот са̄в олн о̄лы. Йильпи та̄л о̄выл хӯрум э̄тпосанэ сыс хоталь та̄н ты олнаныл холтыяныл, ань нэ̄пакын отчёт хассыт. 
Округ Дума кӯщай Б. Хохряков ла̄выс, тамле ва̄рмаль щирыл депутатыт са̄в ма̄хумн манос са̄всыр организациятн нё̄тэ̄гыт. 
Людмила Алгадьева        
 

 



Заседание окружной Думы началось с выступления председателя Думы Бориса Хохрякова. Он поздравил всех присутствующих с 20-летием Конституции и 83-летием округа. Как отметил спикер Думы Борис Хохряков, именно после принятия главного закона страны в 1993 году наш округ стал развиваться как самостоятельный субъект России и получил право сформировать окружную Думу. 6 апреля 1994 года состоялось первое заседание Думы автономного округа. Именно тогда были сформированы правовые основы государственного и муниципального строительства в Югре, был принят Устав округа.  
На последнем в этом году заседании депутаты внесли изменения в окружной закон о регулировании отдельных земельных отношений. Эти изменения позволят собственникам квартир многоквартирных домов, построенных до 1 января 1996 года, претендовать на компенсацию половины затрат на капитальный ремонт. 
Также был принят закон, касающийся частных  детских садов. Так, со следующего года частным садикам, имеющим лицензию, будут компенсировать часть затрат. По словам директора департамента образования и молодёжной политики Любови Ковешниковой, в округе работает один частный сад и ещё 17 проходят лицензирование.
Одно из принятых постановлений касалось исполнения наказов избирателей. Как отметил председатель Думы, адресная материальная помощи жителям округа остаётся одним из важных направлений депутатской деятельности. В рамках реализации наказов избирателей депутаты выделяют финансовые средства на решение проблем жителей Югры. Согласно принятому постановлению, на эти цели в первом квартале 2014 года будет выделено более 60 миллионов рублей. 
Автор Л. Теткина   
