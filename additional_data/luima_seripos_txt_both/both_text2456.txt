

	Яныг таквс э̄тпос 27 хо̄талэ̄т Ханты-Мансийск ӯст Центр искусств колт ня̄врам ханищтан ма̄хум янытлавēсыт. Ты хо̄нтхатыглап округув ялпыӈ хо̄талэ кастыл ва̄рыглавес, намаявес: «Учителями славится Югра».

	«Заслуженный учитель» нам о̄щнэ атса̄т арыг хо̄тпа тув атхатыгласыт. Округ Дума кӯщай ва̄ӈын хум 

	Сергей Юрьевич Дегтярёв то̄ва хо̄тпат янытлан нэ̄пакыл мисанэ, 

	тав ла̄выс: «Ня̄врам 

	ханищтам ос ань школатыт рӯпитан я̄тил хо̄тпанув, ма̄н Дума 

	депутатыт на̄нан округ ялпыӈ хо̄талэ̄тыл янытлыянӯв! Са̄в ёмас, сымыӈ ла̄тыӈ ла̄вēв!

	Ка̄сыӈув таве ханищтам ёмас хо̄тпа номтэ̄т о̄ньщитэ. Тав мӯтратэ, ё̄ре, ва̄рнэ тэ̄ланэ нэ̄мхуньт ат ёрувлахтэ̄гыт. Ня̄врам ханищтан ка̄сыӈ хо̄тпа наме сов хольт То̄румт посты.

	Ханищтан ма̄хум 

	сака са̄в рӯпитэ̄гыт, таима̄гыс та̄н кӯщаит хольт номтыӈыт, кос маныр урыл китапахтэ̄в, та̄н 

	пуссын ва̄гыт. Ня̄вра
	мыт на̄нанн вос хӯнтлэ̄гыт, вос э̄рупта-вēн. Пуссын пуста̄гыл о̄лэ̄н, со̄тыӈыщ о̄лэ̄н!». 

	Округ янытыл 

	ханищтан ва̄рмаль Департамент тармыл кӯщаиг о̄лнэ нэ̄ Любовь Николаевна Ковешникова о̄с акв
	кит ла̄тыӈ ла̄выс: 

	«Ма̄н о̄лнэ ма̄в ма̄гыс

	щар ма̄к тыныӈ 

	мӯйлупса – ты на̄н 

	ва̄рнэ тэ̄лан. Ня̄врам 

	ханищтам хо̄тпа пенсиян минаме тēпыл, о̄лнэ̄тэ палытыл э̄лаль 

	о̄с акв та щирыл 

	учителиг та ла̄ваве. Тав кос хоты ма̄т рӯпитаӈкве паты манос юн ӯщлахтуӈкве паты, тавēныл туп 

	ёмас, сымыӈ ла̄тыӈ хӯлэ̄в. Пус ка̄т, пус 

	ла̄гыл о̄лэ̄н!». 

	Заслуженный работник намыл хус арыг хо̄тпа майвес. 

	Хӯрум хо̄тпа Тюменский область Думаныл янытлан нэ̄пакыл кēтвēсыт – Е.П. Максимова (Нижневартовск ӯст о̄лы), Л.С. Карандаева (Ханты-Мансийск 

	ӯст о̄лы), О.П. Пашковская (Сургут ӯст о̄лы) 

	Та̄н ань пуссын 

	яныгпа̄ла э̄кват, пенсиян хосат минасыт. 

	Ма̄хум янытлан тэ̄ла оигпаме юи-па̄лт Центр искусств колт ханищтахтан ня̄врамыт «Белоснежка и семь гномов» нампа мо̄йт суссылтасыт. Татем нё̄тнэ̄г йӣквсыт, ощхольласыт.

	Светлана Матвеева




	27 ноября в Ханты-Мансийске в Центре искусств для одаренных детей Севера учителям Югры вручили награды. Торжественная церемония «Учителями славится Югра» была приурочена к празднованию 85-летия со дня образования Ханты-Мансийского автономного округа.

	Участниками мероприятия стали более 500 ветеранов, заслуженных работников образования. Учителям, внесшим значимый вклад в развитие образования и воспитавших не одно поколение молодых югорчан, вручили награды Правительства и Думы ХМАО-Югры.

	Была организована работа интерактивной выставки, на которой участники и гости познакомились с историей развития системы образования Югры и биографией знаменитых учителей округа.

	По окончании церемонии награждения воспитанники Центра искусств преподнесли  педагогам Югры музыкальный подарок – показали спектакль по сказке Братьев Гримм «Белоснежка и семь гномов».

	Светлана Ромбандеева 
