
Мощ мо̄лалнув Ханты-Мансийск ӯст о̄лнэ «Центр ремёсел» колт йӣвныл са̄грим ханты ма̄ньха̄пыт выставкат суссылтавēсыт. Ты пӯмащ Нягань ӯст о̄лнэ ма̄щтыр хум щё̄пита̄лыгла̄стэ. Тав наме Сергей Константинович Лукьянченко.

	Сергей Константинович такви ка̄тыл хурит по̄слын хумыг ханищтахтас. Ань ат та̄лыг ты ēмтыс, хунь тав о̄выл щёс йӣвныл ма̄щтырлаӈкв о̄вылтахтас. Ма̄ньха̄пыл каснэ ва̄рмаль ēмталан порат тав ханты ма̄хум яласан ма̄ньха̄п са̄груӈкв номылматас. Нижневартовский районт о̄лнэ са̄лыӈ кол хум Семён Айпин палт ха̄п ва̄рнэ щирыл ханищтахтуӈкв минас. Щар о̄выл ха̄пе тит хо̄тпаг са̄т хо̄тал са̄грыстэ̄н. Сергей Константинович ха̄нты хумн маныр ос хумус пасатаӈкв ос хо̄т э̄ри са̄груӈкв, хӯлтвес. 

	Та па̄сныл тит та̄лыг ты то̄влыс. Ма̄щтыр о̄выл ва̄рнэ ха̄панэ торыӈ щирыл ат а̄ртмысыт. Хоты ха̄пе сови хартаве, мо̄тананэ па̄лыг-поклысыт, тувыл такви са̄в ха̄п сака во̄в-таг саграпа̄лсанэ. Ты коныпал тав иӈ са̄в са̄всыр туп са̄грыс. Тувыл такви номтанэ щирыл хорамтасанэ. 

	2013 та̄лт Сергей Константинович ха̄пыл щё̄питым выставкатэ Москва ӯсн тотыглавес. Тот ат хо̄тал суссылтапе рӯпитан сыс ат со̄тыра ляпатем ма̄хум тав палтылэ щалтсас. Мӯй ма̄хум Сергей ёт акваг потыртасыт ос тав ётэ по̄слахтасыт. Та юи-па̄лт тав та̄ра «Народный мастер России» намыл пинвес.  

	Ань ос йильпи ва̄рум выставкатэ Ханты-Мансийск ӯст суссылтаве. Хотьют ка̄сащи, ялэ̄н, сунсэ̄н. 

	Александр Анямов



В Центре ремесел города Ханты-Мансийска 11 февраля 2014 года состоялось открытие персональной выставки Сергея Константиновича Лукьянчикова «Промысловая стихия». На протяжении всей жизни мастер из города Нягань занимался резьбой по дереву, живописью, графикой. Он является постоянным участником российских, окружных, городских выставок и конкурсов.
В прошлом году Сергею Константиновичу было присвоено звание «Народный мастер России», а также он признан мастером народных художественных промыслов Югры. Выставка «Промысловая стихия» будет открыта для посетителей до 30 ноября 2014 года.
Александр ВЬЮТКИН   
