
Ты тув Ха̄льӯс район Кульпас па̄вылн ялмум порат ам пӯльницан щалтсасум. Яныг лēккарыг тот Инесса Анатольевна Мельникова рӯпиты. Ты нэ̄ ёт ам потыртасум, таве пӯльница рӯпататэ урыл китыгласлум. На̄н ань Инесса Анатольевна потре ловиньтэлы̄н.– Россияв янытыл ань пусмалтан ва̄р-маль йильпи щирыл ва̄раве. Ма̄нь па̄в-лытыт э̄тэ-хо̄талэ рӯ-питан пӯльницат лап-пантуӈкве патвēсыт, 70 % са̄вит лап-пантвес. Пӯльницан ма̄хум ань туп хо̄тыл порат ёх-талэ̄гыт. Тот о̄с аквта щирыл пусмалтавет, тэ̄рпиӈ ю̄нтпыл ва̄равет, тэ̄рпил мивет, тувыл юв та минэ̄гыт, тот э̄т ат хӯлэ̄гыт. Россия здравоохранение щирыл, тамле ма̄нь пӯльницат нэ̄мат польса ат тотэ̄гыт, лаборатория, та маныр та̄н ат о̄ньщēгыт, тамле кол пӯльницаг ла̄вуӈкве ат ро̄ви. Тыт, Кульпаст, о̄с аквтох. Тувыл ань лабораторият рӯпитан хо̄тпа тыг во̄вуӈкве э̄ри, тавēн о̄лнэ кол о̄с э̄ри. Ам тыт нилыт та̄л ты о̄лэ̄гум, о̄лнэ кол ат о̄ньщēгум, пӯльница па̄лыл колнакыл майвēсум, тыт ты о̄лэ̄гум. Э̄лнаӈ ка̄сыӈ тамле пӯльницат са̄в хо̄тпа рӯпитас, пуссын рӯпата олныл ойтуӈкве э̄рыс. Ты ва̄рмаль сака рӯпатаӈ, са̄в олн тув минас. 
– Ос хотты хо̄тпа илттыг те а̄гмыл ēмтапи, таве хо̄т пусмалтылы̄н?
– Ма̄н та̄ра санборт во̄вēв, хо̄тпа вертолётыл Ха̄льӯсн тотаве. Хо̄тыл порат ма̄хум тыг ёхталэ̄гыт, та̄наныл ма̄н пусмалтыянӯв. Ӯщлахтын хо̄талт  пӯль-ница ат рӯпиты. Здравоохраненият рӯпитан кӯщай ма̄хум пуссын ты накыт урыл номсысыт, олныт ловиньтасаныл. Тувыл та̄ра-паттысаныл, ань та̄н ла̄внэ̄ныл щирыл, санборт во̄внэ порат олн са̄в ат холтэ̄гыт, ос пӯльницат э̄тэ-хо̄талэ рӯпитаманыл порат сака са̄в олн холтсыт. Ты пӯльницат ма̄н ань ловмантем хо̄тпа рӯпитэ̄в. 
– Тэ̄рпи о̄ньщегы̄н?
– Э̄рнэ тэ̄рпи ма̄н Ха̄льӯсныл во̄вēв, сака мат ат мивēв, мощщал кēтавēв. То̄ванакт во̄внэ тэ̄рпиянув ат иӈ кēтавет. Ань май страховой медицина ква̄лтапаптувес, ты йильпи ва̄рмаль щирыл, ма̄н олн ма̄нти вос сэ̄лэ̄в – рӯпата олн манос тэ̄рпи ёвтнэ олн. Хумус ма̄н сэ̄лэ̄в, олн-ло̄мтрищанув сака хоталь то̄вылхатэ̄гыт. Тох хотмус та рӯпитэ̄в.
– Ня̄врамыт са̄всыр прививкатыл тыт ва̄-равет манос Ха̄льӯсн тотыглавет?
– Прививкат пуссын тыт ва̄равет.
– Инесса Анатольевна, ты па̄вылт о̄луӈкве наӈын мӯсты?
– Кульпас – ты ёмас, нё̄тнэ па̄вылкве. Ос туп таи лю̄ль, тыгле-тувле яласаӈкве сака ат вēрмēв, лё̄ӈх та̄л ма̄т о̄лэ̄в. Торыӈ лё̄ӈх о̄лыс те, матыр те яласанув, санборт ва̄тихал ат во̄выгланувӯв. Товлыӈха̄панув Саранпа̄-выл, Ягрим ман Ня̄х-щамво̄ль та̄ра минэ̄-гыт, ма̄хум местал ат 
то̄влавет, матах хо̄тал тыт та ӯрхатэ̄гыт. Ха̄льӯ-сныл тыг ёхтуӈкве о̄с рӯпатаӈ.
 
Па̄выл лēккар Инесса Анатольевна тох та потыртас. Тавēн ма̄н са̄в ёмас, сымыӈ ла̄тыӈ ла̄вēв, пус ка̄т, пус ла̄гыл вос о̄лы.
 
Йильпи пА̄вылныл 
О̄лнэ нЭ̄ 
Ты пӯльницат яныг лēккар ва̄ӈын хо̄тпаг ма̄ньщи нэ̄ рӯпиты, Тамара Сергеевна Логвиненко, а̄ги о̄парищ наме Сюмина. Таве ам рӯпататэ урыл о̄с китыгласлум, на̄н ань Тамара Сергеевна потре ловиньтэлы̄н.
– Тыт ам 1989 та̄л па̄сныл рӯпитэ̄гум. 
Хӯрум та̄л ювле хультум порат ам ма̄нь лēккарыг рӯпитан щирыл йильпииг ханищтахтасум. Ань яныг леккар ёт рӯпитэ̄гум. Ты э̄лы-па̄лт ос ня̄врамыт пусмалтан леккарыг рӯпитасум. Медучилищат ам фельд-шерыг ханищтахтасум.  
Прививкат тыт пӯль-ницат  ня̄врамытын ос яныгхо̄тпатн ва̄рēв.
Ам Йильпи па̄вылт (Новинские па̄вылт) самын патсум. Омам Валентина Алексеевна 
Сюмина, а̄тям Сергей 
Романович Лыпщиков. 
Тэ̄н акван ат хасхата̄л-сы̄г, таима̄гыс ам омам о̄парищ намыл яныгмасум. А̄тям тэ̄пхӯрге а̄гмыӈ о̄лыс хотталь щалтыс. Омам нёлса̄т нупыл китыт та̄лэ то̄влыс. Тав акваг Восыӈтӯр па̄вылт о̄лыс, ань а̄г-мыӈыг ēмтыс, Тэ̄к па̄-вылн яныг увщим палт тотвес, тот о̄лы. Оматем палт ам ва̄тихал ялантэ̄гум, тэ̄лы порат 
ялсум, уральтаслум. Вēрмынэ̄тэ порат тав тыг такви акваг ёхталас.
Ма̄н хӯрум яга̄ги о̄лэ̄в, акв а̄пщи о̄щсӯв, ма̄ньлат порат а̄тимыг ēмтыс. Ам тыт хум ва̄рсум, наме Владимир Анатольевич. Мēн хӯрум ня̄врам о̄ньщимēн. Яныг пыгмēн ва̄т нупыл акв та̄лэ, а̄гимēн са̄тхуйплов та̄лэ, ма̄нь пыгмēн хӯрумхуйплов та̄лэ то̄влыс. Ты па̄-вылт о̄луӈкве ёмас, ня̄враманум тыт яныгмēгыт, ты ма̄ ам э̄руп-тылум. Хотталь ялнэм 
порат, номтум ювле та о̄лы, ювле та мо-лямлэ̄гум.
Тамара Сергеевна хо̄тпа нупыл сымыӈ нэ̄, мӯтраӈ ома. Ты я̄тил ма̄ньщи хо̄тпав пуста̄гыл вос о̄лы, На̄янэ̄н-О̄тыранэ̄н вос ӯргалаве.
 



В п. Сосьва Березовского района в больнице я встретилась с главным врачом Инессой Анатольевной Мельниковой, взяла у нее интервью. На мой вопрос: почему в их больнице закрыли стационар, Инесса Анатольевна ответила:
- В стране сейчас проходит модернизация, закрывают сельские больницы, до 70% по стране уже закрыты круглосуточные стационары в сельских больницах, оставлены только дневные. Считается, что они не рентабельны, большой штат сотрудников, а на местах идет нехватка кадров. Для того, чтобы на местах был стационар, нужна лаборатория, нужно оборудование. И для специалиста в лабораторию нужно жилье. Когда нет оборудования, нет обследования, значит стационар - уже не стационар.
- А если кто-нибудь заболеет, как его лечите?
- В течении дня люди приходят на прием в больницу, им ставим уколы, выдаем лекарства. А экстренно заболевших тяжелобольных отправляем санбортом в п. Березово. Прививки все здесь ставим, никого никуда не отправляем. Конечно, в лекарствах нас ограничивают.
Сейчас в больнице работают врач, медсестра врача общей практики, процедурная медсестра, зубной врач и выделили полставки физио-сестры. А также у нас есть сторожа, две санитарки, прачка и завхоз.
Я поинтересовалась у Инессы Анатольевны, нравится ли ей жить в поселке Сосьва? По ее словам, поселок хороший, красивый, жить там можно, но плохо то, что нет дорог. Все рейсы идут через Саранпауль, Няксимволь, посадочных мест дают мало. 
Медсестрой врача общей практики работает Тамара Сергеевна Логвиненко, в девичестве Сюмина. Она манси, родом из деревни Новинские того же Березовского района. В Сосьвинской больнице Тамара Сергеевна работает с 1989 года. По образованию фельдшер. У нее трое детей, два сына и дочь. Мужа зовут Владимир Анатольевич. Мама Валентина Алексеевна живет в п.Теги у старшей сестры.
Тамара Сергеевна любит свою работу, и жить в Сосьве ей очень нравится.
Инессе Анатольевне, Тамаре Сергеевне и всему коллективу Сосьвинской больницы хочется пожелать здоровья, благополучия, радости. И все жители поселка пусть будут здоровы и счастливы!
Автор С. Ромбандеева
