
Ты э̄лы-пал газетат ма̄н Галина Константиновна Алгадьева урыл потыр хансыгласӯв. Ты э̄тпост хӯрмит хо̄талэ̄т тав 75 та̄лэ то̄влыс. На̄н ань тав потре э̄лаль ловиньтэлы̄н.
Ювле  миннэ лё̄ӈхум
Ханты-Мансийск ӯст медицинский училищат акв та̄л ханищтахтасум, тувыл та. Китыт та̄л манарыл тотавем. Олн а̄тим, хотьютн юил олныл кēтавем. А̄щум таккēт торыӈ о̄с алыщлаӈкв ат вēрмыс. Матыр ка̄тын-патты, ня̄нь винэкем, таил та о̄лсыт. Юв минуӈкв олн о̄с ат о̄щсум. Дарья палт пищма хассум,  тав атхуйплов солко̄ви кēтсас. Та олнытыл юв та ёхтысум, Кульпас мус туп то̄вылхатас. 
Акв Саранпа̄выл а̄гирищ ёт Кульпас мус тай ёхтысум. Та̄луӈкв патсум, билет ат ёвтсум. Сортыӈъя ляпат, аман А̄нъя па̄вылт матыр ма̄т билет висум, э̄рттам, ущта та̄лсум. Тувыл аквам тай э̄лаль Саранпа̄вылн тотвес. Тот о̄с тувле минамумт, мēн Панал акв ма̄ньщи нэ̄ Кислобаев палт о̄лсумēн. Тув хо̄нтхатсумēн, ла̄ввесмēн, тав Алысупныл о̄лнэ э̄ква аман Халпа̄вылныл. Тав мēнамēн акваг «а̄ӈквагииг» ла̄всаге, яныгнувпа̄лаг о̄лум э̄ква. Ювле миным о̄с тав палтэ о̄лсум. 
Тот Коля Дунаев ёт хо̄нтыгласлум. Тав ётэ аквъёт Ня̄хщамво̄льт интернатт ханищтахтасум. Тав ла̄выс: «Няхлаӈ мус минымēн, тыт тай матхалт Ня̄хщамво̄льн почтовый ха̄п ёхталы». Мēн хотыл ва̄глумēн. Кислобаевыт лӯи о̄вылт о̄лэ̄гыт, тав о̄с тот о̄лыс. Няхлаӈ мус катер ёт йисмēн. Тав о̄с хотты мат рӯтанэ палт о̄лыс. Няхлаӈта ос Щēккуп э̄ква о̄лыс, Петька Секов э̄кватэ, о̄с матырсыр ул рӯтыг о̄лсыт. Тав тот о̄лыс. Ам ос Пуксиковыт Наста-мо̄йтыӈ палт. Ань Ульяна Павловна хо̄т май Кульпаст о̄лы, та̄н коланылт тот о̄лсум. Тувыл ос Ня̄хщамво̄льн почта тотуӈкв Шалагинов тав яласас. Ювле йиме мус ос тыг Хулюмсӯнтын тотвēсум. Тыгыл э̄лаль пормас та̄лтты, та̄лнэ ма̄ а̄тим. Пуксиков Колька та̄н тыт на̄лми ва̄тат о̄лсыт, о̄с та̄н палтаныл матахмат хо̄тал о̄лсум. Коля тай тыт хультыс.
Ха̄пув хоми-ё̄ӈхыс
Рыбкооп пормас ма̄гыс о̄с акв тамле ха̄п ёхтыс, яныг неводникыӈ та̄гыл. Рыбкооп пормасыт та̄лттувēсыт, э̄лаль та ёт минасум. Та̄пссӯнт ха̄пув хоми-со̄схатас. Тот ӣтимавесӯв, Та̄пссӯнтыт хуясӯв. Ос а̄лпыл такем ащирма, тахольт училищат майлым пальтам таим ёт о̄ньщаслум. Маныр пормасанум о̄щсум, ёт атсанум. Та пальтам но̄х-масым ёл ат щалтсум. 
Рыбкооп пормас то̄тапыт, тот тэ̄нэ-кӣвр то̄тапыт о̄лсыт, цемент о̄лыс, са̄ккар хӯргыт. Хунь ань неводник хоми-со̄схатас — цемент, са̄ккар тай та̄ра ёлтахасыт. Тыт ань а̄ныса̄н то̄тапыт. Ам мо̄тан-мо̄тан палт кос консыгтахтэ̄гум — утанум ёла та тахēгыт. Ос мо̄тан палт пӯхтэ̄гум, ань ха̄п хоми-ё̄ӈхыс. Ам ха̄п котильт о̄лсум, тот та мӯрсэ̄гум. Пальтам но̄х ла̄кква-нортхатас. Уигтаӈкв ат ха̄сэ̄гум, нас но̄х-хартвēсум. Тот рущ пыгрищаквег о̄лсы̄г, таииг тай па̄г-уйлыгтасы̄г. 
Кина па̄нкат о̄лсыт. Та аппаратуратэ̄н  ёл-уйттувес. Пыгрищаквег кина-па̄нкат ня̄влалым тай та уигтэ̄г. Кина па̄нкат нас на̄тгащлавет. Ос мо̄т пормасыт тэ̄н та пувēг, лайхатыглэ̄г. Пормасыт па̄г хартыглэ̄г. Кит хо̄тал тот о̄лсӯв. Аппаратуратэ̄н но̄х ат ке хартытэ̄н, то̄нт тай та̄ра сутытавēг.  Тот та мӯрсантэ̄г. Яныг неводник-капай, саранха̄п, са̄в пормас ла̄пи. Та яныт савыл юв ёхтысум. 
Ща̄нягум-а̄щагум ла̄вēг: «Ханищтахтам матыр?» Ня̄хщамво̄ль та̄лтыт та э̄лы-па̄лт ос Нина увщимēнтыл хоми-со̄схатыгласмēн. Ла̄вēг: «Воссыг ул минэн». Дарья пēкарнит рӯпитас, нё̄туӈкв ла̄всас. Олныл, ла̄ви, мыглум. Ам ла̄вēгум: «А̄ти, кай, воссыг ат минэ̄гум». Юв та я̄ртхатасум. 
Ма̄нь порам урыл
Школан миннэ мус Яныгпа̄вылт о̄лсум. Та порат тай са̄всыр ёнгынут сака а̄тим, ёнгуӈкв тай са̄выӈпа̄лэ а̄канил Аннэл а̄кань-лахтасмēн. Кит а̄гирищ, па̄вылт воссыг мēн янытамēн ня̄врам а̄тим.  Хо̄тыл ос а̄пщимēн ёл-ояве, Илья тав ма̄ньнува о̄лыс, тувыл Тима. Тэ̄н хуйнэтэ̄н сыс тай кон о̄с ёнгимēн. 
Яныг хоса улас — ӯнлын улас о̄лыс. Тув совъярищанмēн та̄лттыянмēн, а̄кань то̄рытыл пēрыгтымēн, то̄нт ман а̄кань хунь о̄лы. Ща̄нянув пуӈкто̄рытл а̄кань пēрыгтымēн. Э̄рттам ха̄пыл яласымēн, нарнэ-йӣвыл тот та поктымēн ман товимēн, ёл-ӯнтымēн. Тащир кон ёнгысӯв. Ра̄кт ня̄нь ва̄рēв, осэва̄та̄л а̄нысуп ра̄ктыл, манарытыл мēнки ханлымēн. 
Щащēквам яныг о̄лыс, нёлса̄тыг, улпыл, ат ēмталас. Ма̄ниг о̄лме та̄гыл мощ сам нуса э̄ква о̄лыс, щар сампыльтал а̄ти, акваг матыр-а̄ти ва̄рыс. Щащēквавн ты о̄щвесӯв.
Аннэ э̄щмēнтыл ма̄нь хӯл пувсумēн, а̄тэ нас тох, кӯтюв пӯтн та̄ртыянӯв. Матыр са̄нхосн ман кēр па̄нкарищн та̄ртыянмēн, арыг вēтра матыр хунь о̄лы. Кēр па̄нкарищит тай матсыр урыл нэ̄глаласыт, то̄сам щаквитыл та манарыл. Тамле па̄нкан атыянмēн, суп ма̄глыл ман то̄рыл а̄мартымēн, тув со̄сантыянмēн, тувыл юв ёхтымēн, щащēквамēн кӯтюв пӯт ва̄руӈкв паты, тув ра̄втасыянмēн. 
Масым о̄щнэ супанмēнтыл нас а̄мартымēн, суп ма̄глыл, пуӈкын пиннэ то̄рыл о̄с. Ло̄х ва̄римēн. То̄р тыщир нила са̄магēтыл пувилмēн, тувыл ма̄ па̄сныл тыщир тотантыянмēн, хӯлыт тув щалтапēгыт, консыгтыянмēн, молямтахтым хусапн со̄сыгпиянмēн. То̄нт тай ма̄нь хӯл сака са̄в о̄лыс. Ань тай вит осэ лю̄ль. 
Хӯл са̄в о̄лыс
То̄нт тай щар нас па̄йтахты. Рощ ва̄тат витна ке ва̄глэ̄гын, ла̄глагын мовал тай щар нас калщиты, са̄всыр ма̄нь вущрамыт, лоӈсыӈыт. Лоӈсыӈыт тай щар сыг хурипат ма̄ па̄сныл ва̄ӈксэ̄гыт. Рощ ло̄хыг хилыламēн мощ милыгнув, ӯрхатымēн, хунь ань витэ ра̄ктэ ёл-ӯнты. Ра̄ктэ тай ёл-ӯнты, та̄н тув та щалтэ̄гыт. Тот о̄с тӯр о̄лыс, тӯр а̄хт о̄ньщи, та хосыт па̄гле щалтэ̄гыт. Акв хотьютамēн, ам тыщир ӯрхатэ̄гум, суп-ма̄глум  со̄с хӯлын тактылум.
Аннэ па̄гнув мины, ма̄нь хӯлыт тыгле  ня̄влыянэ. Тыг ёхтыгпакēныл ам ань но̄х-а̄марматыянум. Таи ма̄гыс тув сыс суп ат то̄вылхаты, та ма̄нь хӯланамēтыл ёт. Таса̄вит ма̄нь хӯл, то̄ва порат суп э̄лы-па̄лум та̄глэкв а̄мартылум.
Ма̄ньясӯнт то̄нт пēс тэ̄лы кастыл хот-то̄сласаныл. Аквта щирыл ро̄щанылт ло̄х хилэ̄гыт, юннув во̄ӈхаг ва̄рияныл. Тып йӣвныл ма̄нь камкарищ ва̄рēгыт, на̄лув ӯнттыяныл, тувыл хотьютаныл тувыл ня̄влы — камканыл щар та̄глэ щалтаве. 
Ма̄нь хӯлыт та̄нки сака пилащит, матпӯсум тотнув карстаӈкв патаве — та тахēгыт, сэ̄тап хольт кональ хасумтэ̄гыт. Яныг хӯл тув ат ёхты. Тамле ма̄нь хӯл тэ̄лы кастыл кӯтюв пӯт ва̄рнэ хӯлыг то̄сласаныл, таса̄вит ма̄нь хӯл та о̄лыс.  
То̄ва порат хӯрыг, ла̄вēгыт, поктэ̄гыт. Нюсувъяптыяныл, тув та щалтапēгыт. Мощ о̄лэ̄гыт о̄с. Мо̄таныт пува̄вет, ос мо̄таныт щалтэ̄гыт. Та̄н сака ӯссам утыт, хоталь матыр во̄ӈха хиллыгтэн, тув та щалтапēгыт. Тамле пищ та.
А̄лнхӯл пувыс
Ос акв щёс ма̄ньха̄пыл яласаӈкв ханьщувласӯв. Илья а̄пщимēнтыл, то̄нт школан иӈыт мины, ул хо̄тахкем та̄лэ о̄лыс. А̄щум са̄р хо̄талытт ань каскан харты, ёт тотыглаве, хӯл пувиньтэ̄г. Каскан ва̄рылтаптас, тамле ма̄нь ня̄лыл касканыл ва̄рвес, кēрсоль о̄влыл хӯтувъяптувес. Хӯрум кēрсоль хӯтылтавēсыт, кēлп то̄р ло̄мтыл кēрса̄йтна тув-пēрыгтавēсыт, тувыл ня̄лытэ ларгын щирыл ва̄рвес. «Ам каскан хартэ̄гум, нэ̄н товēн», - ла̄ви. 
По̄сум щуртуӈкв ань ам ха̄сэ̄гум, Аннэ ха̄п нёлта. А̄пщирищмēн ха̄п котильн ӯнттысламēн, тав ань каскан харты. Тыт ты на̄лумтнув  мощнув ха̄ӈлаг о̄лы, тав каскан та харты. Ха̄ӈла нум-па̄лн туп патсӯв, хӯлн пуввес, ро̄ӈхи: «Молях па̄г товēн, касканум хӯлн та пуввес». Мēн па̄г та товимēн, ха̄п патта туп карсатас, па̄г та порыгмас, па̄г та ха̄йты. 
Аньмалыӈ, со̄ль, ёмас яныт а̄лн пыгрищ пувум. А̄лнэ а̄лмаяс, ва̄та хосыт юв та ха̄йты, мēн та оссувлавесмēн. Такос ла̄вилмēн: «Йиен тыг, мēн о̄с сунсыламēн хӯлын ман яныт». А̄ти, щащēкватэ̄н  э̄ссыгхатуӈкв юв та ха̄йты. Ща̄нянув-а̄щанув юн а̄тимыт. 
Мо̄т щёс о̄с вораты, мēн воссыг ат таӈхимēн. «Наӈ юв оēгын, мēн тай вос товимēн». Щащēквав ла̄ви: «То̄влы кай, хӯл пуви - ща̄гтнэ̄тэ итыл а̄тиӈк витн порыгми, тай па̄выл ро̄щит тот». Мēн Аннэл то̄ва порат саюм хӯлпытыл хӯлуп ӯнтталымēн. Тав ман саюм хӯлуп, тув хунь матыр пēрыглы. Хӯлуп ӯнттуӈкв ханищтахтыглымēн.
Илья потырта̄лас, пēс порат капрон ӯсма хунь о̄лы, нас сэ̄тап ӯсма. Толыгныл арыгтам ло̄мтыт Колятэ̄нтыл аквтох ты ма̄нь толыг ва̄рсы̄г. Ос па̄выл алы-па̄лт ань сэ̄й рощ а̄тим. То̄нт тай, о̄ныпум ла̄ви, яныг ро̄щ о̄лыс. Колятэ̄нтыл, лай, та толгēнтыл тот ты толгēг. Ма̄ньха̄пыл ань товыгтэ̄г. Акватэ ва̄та о̄вылт лю̄ли, акватэ ха̄пт. Ня̄врамыт та порат воссыг маныр ва̄рēгыт, тащир та алыщлаӈкв, манараӈкв ханищтахтэ̄гыт .
Тамле потыр Галина Константиновна такви яныгмам поратэ урыл  та потыртас.



3 октября свой 75-летний юбилей отметила Галина Константиновна Алгадьева. Она живёт в деревне Хулимсунт Берёзовского района. Галина Константиновна - добрейшей души человек, знаток и носитель мансийской культуры. Проживая в маленькой мансийской деревне, она с молоком матери впитала мудрость мансийских сказок и легенд. Она хорошо знает все обычаи и традиции своего народа. Кроме этого Галина Константиновна сама прекрасная исполнительница мансийских песен. В честь юбилея, мы продолжаем рассказывать вам  интересные истории из жизни Галины Константиновны.
- Училась я в училище всего один год. На другой год учиться не поехала. Денег у родителей не было, и помочь мне было некому. Отец был инвалидом по зрению, поэтому особо охотиться не мог. Что добывал, хватало только на хлеб, да и потом надо было содержать и растить младших сестёр и брата. У меня не было денег даже на обратную дорогу. Я написала письмо Дарье, и она отправила мне 15 рублей. На эти деньги я и поехала домой. Но их хватило доехать до Сосьвы. Мы выехали вместе с однокурсницей из Саранпауля. Когда села на теплоход, билет сразу не купила, сказала, что провожаю своих подруг. Билет купила, где-то возле Сартыньи или Анеева. Таким образом, добралась до Сосьвы. Там моя подружка поехала дальше в Саранпауль, а я осталась. В Сосьве жила у бабушки Кислобаевой. Мы когда ехали с Паной поступать в училище, тоже у неё останавливались. Она нас называла племянницами. Женщина была пожилая. На этот раз я снова остановилась у неё. 
В Сосьве встретила Колю Дунаева. Мы вместе с ним учились в Няксимвольской школе и жили в интернате. Он мне сказал: «Поедем до деревни Нильдино, туда ходит почтовая лодка». С ним на катере добрались до туда. Там он остановился у своей родни. Я  жила у Насти Пуксиковой. Почтальоном тогда работал мужчина по фамилии Шалагинов. Договорившись с ним, мы добрались до Хулимсунта. И там я опять осталась ждать попутной лодки, чтобы добраться до Няксимволя. На этот раз остановилась в доме у Коли Пуксикова. Через несколько дней в Хулюмсунт приехала лодка за товаром для рыбкоопа. Зырянская лодка очень большая, в неё можно загрузить много товара. Вот на такой большой лодке, гружёной под завязку, я поехала до Няксимволя. Возле устья реки Тапс наша лодка перевернулась, на этом наш путь прервался. Быстро стемнело, нам пришлось остаться ночевать. Утром было так холодно, если бы не пальто, которое мне дали в училище, я бы замёрзла. Собираясь домой, все вещи, которые у меня были, я  взяла с собой. Когда наша лодка перевернулась, именно это пальто меня спасло. В лодке были разные вещи, продукты, цемент и многое другое. Цемент, сахар сразу ушли под воду. Пытаясь выплыть, я цеплялась за разные предметы, но они сразу тонули. Плавать особо не умела, но потом пальто каким-то образом раскрылось и не дало уйти мне под воду. На лодке были двое русских мальчишек, они ехали в Няксимволь показывать кинофильмы. Их банки с кинолентами плавали на поверхности воды, они их пытались поймать. А вот киноаппаратура  сразу ушла под воду, они ещё долго ныряли, чтобы достать её. Если бы они не нашли эту аппаратуру, их бы сразу посадили. В те годы было очень строго. На том месте мы прожили два дня, пока все вещи не вытащили из воды. После всех этих приключений, я наконец-то приехала домой. О том, что наша лодка перевернулась, и я чуть не утонула, узнали мои родители. Поэтому учиться меня больше не отпустили. Тогда Даша работала в пекарне и обещала помочь с деньгами, но учиться больше не поехала, осталась дома.    
Анна Алгадьева, перевод на русский язык Людмилы Теткиной                 
