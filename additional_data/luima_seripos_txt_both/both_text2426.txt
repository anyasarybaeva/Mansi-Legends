

	Ха̄льӯс район Ня̄хщамво̄ль па̄вылт ма̄ньщи э̄ква Нина Васильевна Анемгурова о̄лы. Тав 1936 та̄лт ва̄т са̄грапнал э̄тпос 11 хо̄талэ̄т Во̄ръя па̄вылт самын патыс. Та па̄выл я̄ хосыт алгаль о̄лыс, Ня̄хщамво̄льныл сака хоса минуӈкве э̄рыс. Пēс порат тот са̄в ма̄хум о̄лыс. Нина Васильевна ща̄няге-а̄щаге урыл ос такви о̄лупсатэ урыл ма̄ньщи газетав ма̄гсыл потыртас.Тав потре ань э̄лаль ловиньтэлэ̄н.

	– Ща̄нюм наме Ека
	терина Николаевна Анемгурова ос а̄щум 

	Василий Васильевич Анемгуров о̄лыс. 

	Щēмьят ма̄н хо̄т 

	ня̄врам о̄лсӯв. Ща̄нягум-а̄щагум са̄лы ӯрим яласасы̄г. То̄нт миркол Ня̄хщамво̄ль па̄-вылт о̄лыс, са̄лыл тыг ёхталасыт. Ма̄н са̄в 

	са̄лы о̄щсӯв, Во̄ръя па̄вылт яныг пӯсас 

	капай о̄лыс. 

	А̄щум о̄лум порат Нё̄рн такви яласас. Акв порат тав Ня̄хщамво̄ль па̄вылн во̄ввес. Тувыл сутытаӈкве та тотвес. Ма̄н са̄в са̄лы о̄щсӯв, улпыл, таи ма̄гсыл 

	сутытавес. Ща̄нюм потырта̄лас, Ха̄льӯсн тотвес, наска̄ссыг тот хо̄т та порславес. То̄нт са̄в ма̄ньщи тох щар насска̄сыг пуввēсыт. А̄щум хотталь тотыма 

	порат, ам иӈ а̄пат 

	хуясум, таве аты номилум. А̄щ та̄л хунь хультсӯв, са̄лыянув пастухын майвēсыт, тох ла̄щал-ла̄щал хотталь тотвēсыт, са̄лы та̄л та хультсӯв.

	Яга̄ги о̄щсум, тав 

	наме Мария о̄лыс. Тав хум ва̄рыс, Суеват па̄выл нупыл минас. Тав хо̄т ня̄врам о̄ньщиглас. Ня̄враманэ щар пуссын холасыт. Тувыл о̄йкатэ арыгтас, такви о̄с та 

	арыгтас. Ос пам о̄лыс, война порат 

	хо̄нтлаӈкве тотвес. То̄нт ща̄нюм, Устин ос ам, хӯрум ёмас хультсӯв. То̄нт Устин иӈ ма̄нь 

	пыгрищ, во̄раяӈкве ат ха̄сы. Ща̄нюм ёт во̄рн 

	аквъёт та ё̄мантэ̄г. 

	Тох а̄щум та̄л ща̄нюм ма̄нь пыге во̄раяӈкве такви ханищтастэ. пам тай мощ грамотныиг о̄лыс, война о̄вылтахтас, та̄ра тув кēтвес. Юв воссыг 

	ат ёхтыс. Аквматэ̄рт 

	яныг «Шлеев» ёхтыс. Ма̄хум пуссын на̄лми ва̄тат акван-атхатаӈкве та патсыт. Хум хо̄тпат яныг на̄иӈха̄пын та̄лттувēсыт. Тувыл «Шлеев» минмыгтас, нэ̄ хо̄тпат тай лю̄ньщēгыт, манарēгыт, хультум хум хо̄тпат писалилил па̄тлуптэ̄гыт. Тувле 

	писалил па̄тлуптэ̄гыт, тыгле писалил па̄т-луптэ̄гыт. То̄нт ам иӈ ма̄нь ня̄врам,

	сунсэ̄гум, «Шлеев» 

	э̄лаль та ла̄кванты, 

	тувыл ювле о̄с па̄тлуптэ̄гыт. Ща̄нюм яныг пыге ма̄гсыл 

	сака хоса лю̄ньщантас.  А̄щум а̄пщитэ о̄с войнан тотвес, ётыл тав ювле ёхтыс. пам 

	акваг та тотвес. 

	Ща̄нюм Во̄ръя па̄выл колхозт рӯпитас. Тувыл Усть-Тапсуйт колхоз ква̄лтапа̄птувес, тав тот мис поснэ 

	нэ̄г рӯпитас. Во̄ръя па̄вылт яныг кол 

	о̄щсӯв. Армиян то
	тым ягпыгум колэ 

	Усть-Тапсуй па̄вылн на̄тылтастэ. Тот 

	колхозт мир манху
	рип рӯпатал мивет, таи та ва̄рēгыт. То̄нт норма щирыл 

	та̄н рӯпитасыт. 

	Ща̄нюм ла̄выглас, 

	Во̄ръя па̄вылт ла̄пка, 

	пекарня, ма̄нь пӯль
	ница рӯпитасыт, яныг па̄выл о̄лыс. 

	Устин иӈ ма̄нь ня̄врам кос, тувыл 

	во̄рт ща̄нюм ёт яласас. Ня̄ль сунсуӈкве ми-нэ̄г, ам ос во̄рн тотавем. Ща̄нюм потырта̄-лас, яныг па̄йп о̄ньщас. 

	Па̄йп сунтыт тыщирыл ас ва̄рыс, тув ӯнттавем, ла̄глагум тот хосыгха-тэ̄г, во̄рн минэ̄г, ёт та а̄лумтавем. Такви тай сака карс а̄ти, тытн

	но̄х-тагматавем. 

	Тувыл  Ня̄хщамво̄ль па̄вылн ханищтах-туӈкве мощщакēн тотыглавēсум. Тапалыт ма̄н тув тотавем, тувыл ӯщлахтын порат ювле хо̄ӈхан тотавем. Сака хоса яласан 

	ма̄тэ о̄лыс. Ща̄нюм 

	палт юн та хульт
	сум, юн та о̄лсум, воссыг ат ханищтахтасум. 

	Юн рӯпата ва̄рсум. Ща̄нюмн колхозт нё̄туӈкве патсум. 

	Ётыл Нёрахи па̄вылн ва̄нтлысӯв. Тот колхозт  рӯпитаӈкве паттувē-сум. Пум ва̄руӈкве кēтавēв, пум ва̄рēв. Са̄ртын Устин мо̄йтыӈ тув во̄раяӈкве ялантас. Нёрахи па̄вылт кол ӯнттыс, тот о̄лсӯв. То̄нт са̄в а̄ги о̄лыс, 

	пум ва̄рсӯв, картопка ӯнттэ̄в. Па̄вылт яныг тэ̄пка капай о̄лыс. 

	Картопка тот пинэ̄в ос осэ̄ватал мо̄т 

	тэ̄нут янмалтэ̄в. 

	Суббота ӯщлах
	тан хо̄тал кос 

	о̄лыс, тувыл рӯпи-таӈкве о̄с кēтавēв, пум 

	та хартэ̄в.

	Тувыл Зоя юрт а̄гим ёт мис посуӈкве паттувесмēн. Нёрахит яныг мискол 

	о̄лыс. То̄нт ма̄н иӈ ма̄ньлат а̄гит, са̄всыр тэ̄нут Ня̄хщамво̄ль па̄вылн тотуӈкве э̄ри, ма̄н тай пуссын тув воратэ̄в. Лувыл тыг ювӯв. Улпыл тот 

	сытам, то̄нт ма̄ньлат а̄гитн яласаӈкве пӯмащ. Тувыл пуссын тыг Ня̄хщамво̄ль 

	нупыл кēтвесӯв. 

	Тыт рӯпитаӈкве патсум ос мис поснэ нэ̄г паттувēсум. Ты э̄лы-па̄лт Ня̄хщамво̄ль па̄вылн торыӈ ат ёхталасум. Акв порат 

	ла̄пкан щалсум, школа кӯщай Галина Александровна Артеева 

	а̄нум китыглытэ: 

	«Нина, ма̄н палтув 

	техничкаг рӯпитаӈкве минэ̄гын?». Ам тай 

	ювле ла̄вēгум: «Ат ва̄глум, ань иӈ 

	отпускат о̄лэ̄гум, 

	мис по̄снэ нэ̄г рӯпитэ̄гум». 

	То̄нт ща̄нюм Нёрахи па̄вылн ва̄нтлас, 

	ам тавēн нё̄тым тав палтэ о̄лсум. Нэ̄ ювле ла̄ви: «Номсахтэ̄н, 

	э̄рыӈ ма̄н палтув рӯпитаӈкве патэ̄гын. Отпускын холы, ёхталэ̄н». Тувыл ӯщ-лахтын хо̄таланум 

	холасыт, ювле Ня̄х-щамво̄ль па̄вылн ёхтысум. Конторан та минасум, то̄нт колхоз кӯщаиг Павел 

	о̄йка тав о̄лыс. Ам 

	тавēн ла̄вēгум, школан 

	рӯпитаӈкве во̄вавем. 

	Тав ос ювле ла̄ви, «Во̄вавēн ке, минэ̄н». 

	Тох школат колкан ловтуӈкве та патсум. Тувыл ня̄врамыт ёт рӯпитаӈкве о̄с ат 

	ха̄сэ̄гум. Переменат 

	ня̄врамыт та ха̄йтыгтэ̄-гыт. О̄влэ̄т ты 

	рӯпатаныл по̄хын минуӈкве кусыгласум. Та̄н тай маныр,

	ня̄врамыт, переменат тыгле-тувле та нуйхатыглэ̄гыт. Кон ёнгēгыт, тӯйт па̄хвтэ̄-гыт, тувыл тӯйт нēлм 

	та̄гыл школан 

	щалтэ̄гыт. То̄нт са̄в 

	ня̄врам о̄лыс. Мēн кит техничка рӯпитасмēн. 

	Устин мо̄йтыӈ 

	Нёрахил ёхталас. 

	Тавēн ла̄вēгум: «Рӯпа
	таныл хот-патхатэ̄гум, ня̄врамыт ёт рӯпи-таӈкве торыӈ ат 

	ха̄сэ̄гум. Звонок 

	миӈкве ла̄вавем, тувыл то̄ва порат мори звонок мыгум». Ётыл ханьщувласум, ёмащакве звонок миӈкве патсум. Школат колкан 

	ловтым 30 та̄л рӯ-питасум, ня̄врамыт ёт рӯпитаӈкве о̄с ханьщувласум. Тувыл та школа ӯльян ё̄свес, 

	ань па̄вылт мо̄т 

	кирпащ школа рӯ
	питы, ань тай ёмас, 

	тот сыстам. 1988 та̄л пенсиян минасум. Ты юи-па̄лт иӈ лов 

	та̄л рӯпитасум. О̄влэ̄т сака мощща олн ви
	сум. Ань тай олнанум ва̄тихал нё̄тумтантавет. 

	Ща̄нюм сака ма̄щты-рыӈ о̄лыс, амки ос ма̄нь порат ма̄ньщи суп ю̄нтсум. Ань тай 

	самагум ат на̄ӈкēг, 

	юртнэ̄ Людмила 

	Алексеевна Курикова о̄ньщēгум, тав а̄нум ма̄ньщи суп ю̄нты. Юи-о̄выл супум сака 

	хоса ю̄нтыстэ. Тамле хоса супыл ат ха̄сэ̄гум, но̄х хунь яныгмēгум. Амки о̄лнэм касыг 

	хот-халалтыянум 

	лапанэ, тыщирыл 

	мощ ва̄тииг яктыянум. Ва̄ти супыл ханьщувласум. Сахи 

	ат ю̄нтыгласум, 

	ща̄нюм тав ма̄щтырыӈ о̄лыс, маныр-а̄ти 

	пуссын ха̄сыс, сахи, 

	ва̄й, пуркит ю̄нтыглас. 

	Ань амкирищум о̄лэ̄гум. Соцзащита па̄лыл нэ̄ ёхталы, ӯргалавем, нё̄тавем. 

	Колканум ловтытэ, ӯльюв халталы. Колсори рӯпата ва̄ри. 

	Па̄вылт о̄лнэ Анна Никитична Самбиндалова ма̄ньщи э̄ква палт щалтапа̄лэ̄гум, тав ётэ потыртымēн. Сасгум а̄гияге тыт о̄лэ̄г, тув яланта̄лэ̄гум. Акваг юн хунь ӯнлэ̄гум. 

	Хум ва̄рыгласум, о̄йкам сака лю̄ль о̄лыс. Вина аим кит, хӯрум хо̄тал яласас, юв ёхты ос а̄нум ра̄туӈкв тӯлтхаты. Кӯняррищ 

	тох та са̄валасум. Акв 

	порат ня̄врам ӯрим о̄лсум, ня̄врам о̄нь-щуӈкве Ханты-Мансийскан тотыглавēсум. Та порат школат 

	колкан ка̄тыл ловтсӯв. Ла̄глагум хот-пувлах-туӈкве патсы̄г. Тыт сака ёмас лēккар Николай Сагандуков 

	о̄йка о̄лыс. О̄влэ̄т 

	Ха̄льӯсн кēтыглавēсум, ам тай ат минэ̄гум, юв я̄ртхатэ̄гум. Акв 

	порат юн ӯнлэ̄гум, 

	ща̄й аēгум, акв
	матэ̄рт Коля лēккар 

	щалтапас, а̄ным хот-а̄лмаястэ. 

	Пӯльницан та ва̄нттувēсум. Хӯрум хо̄тал хуясум, тувыл Ха̄льӯсн кēтвēсум. Тот о̄с хӯрум хо̄тал 

	хуясум. Тувыл э̄лаль Ханты-Мансийскан кēтвēсум. Акв э̄тпос 

	тот о̄щвēсум. Тувыл пыгрищум самын 

	патыс, Толяг нам
	тыгласлум, аты 

	о̄лыс, та ӯст ёл та 

	щё̄питавес. Ня̄врамум ёл-щё̄питан ма̄гсыл ат солко̄ви во̄всыт. Тох ēмтум юи-па̄лт ос тох савалым, 

	хот-рохтысум, ня̄врам воссыг ат о̄щсум. 

	Ня̄врам та̄л о̄лсум, ань матсум, амккем та о̄лэ̄гум. 

	Нина Васильевна 

	ёмас сымыӈ э̄ква, ма̄ньщи э̄ргыт 

	э̄ргуӈкве сака ха̄сы. 

	Тав а̄нумн такви 

	яныгмам Во̄ръя па̄влэ урыл э̄рыг 

	э̄ргыс. Ты ма̄ньщи э̄ква округув 85 та̄лэ 

	то̄влын кастыл янытлылӯв. Тав  та̄р-витыӈ порат яныгмас, колхозт ос школат са̄в 

	та̄л рӯпитас. Тавēн 

	ма̄н паща ла̄тыӈ 

	кēтэ̄в, пус ка̄т, пус 

	ла̄гыл тавēн ла̄вēв. 

	 

	 

	Людмила 

	Алгадьева




	Страшные  годы репрессий, военные годы, голод и разруха послевоенных лет коснулись каждой семьи в нашей стране.  Все эти события не прошли мимо семьи Нины Васильевны Анемгуровой, жительницы села Няксимволь Берёзовского района. Нина Васильевна рассказала о своей жизни, которая была наполнена печальными событиями.

	- Мы жили в Воръяпауле, деревня находилась выше Няксимволя. Маму звали Екатерина Николаевна Анемгурова, отца Василий Васильевич Анемгуров. В семье нас было шестеро детей. Родители были оленеводами. Когда был жив отец, он сам ездил на Урал пасти оленье стадо. Однажды его вызвали в Няксимволь, он запряг самых лучших оленей и уехал. В те годы  там находилась администрация. После этого мы больше его никогда не видели. Мама говорила, что у нас  было много оленей, наша семья считалась зажиточной, поэтому отца забрали и репрессировали. Тогда я была совсем ещё маленькой, мне не было и года. Спустя много лет мы узнали, что отца увезли в Берёзово и там расстреляли. Оставшись без мужа, мама отдала пасти оленей пастухам, и с каждым годом наше оленье стадо все  уменьшалось. Пастухи говорили ей, что из-за волков и  болезней оленей становится всё меньше. Вскоре мы совсем остались без оленей.

	Моя старшая сестра Мария вышла замуж и  уехала в Суеватпауль. Они с мужем тоже были оленеводами. У них было шесть детей. Но из-за различных болезней все дети  умирали, когда были ещё совсем маленькими. Потом умер муж сестры, затем не стала и её самой. Не оправившись от этого горя, маму ждал новый удар, началась война и Ефима забрали на фронт. Я очень хорошо помню, как брат уходил на войну. Приплыл «Шлеев», жители деревни стали собираться на берегу. Всех мужчин посадили на теплоход. Женщины стали плакать, оставшиеся мужчины стали стрелять в воздух. Мама ещё долго стояла на берегу реки и плакала, провожая взглядом уплывающий теплоход. Так мы остались одни: мама, брат Устин и я.

	Перед тем как уйти на войну, Ефим разобрал наш дом в Воръяпауле и перевез его в Усть-Тапсуй. Мама стала работать дояркой в колхозе в Усть-Тапсуе. Там мы и жили. Вспоминая нашу родную деревню Воръяпавыл, мама говорила, в годы её молодости это была большое  поселение. Там работал магазин, функционировала небольшая больница, была пекарня.

	После того, как мы остались одни, мама сама стала обучать маленького Устина охотиться. И чтобы не оставлять меня дома одну, брала меня с собой. Она смастерила специальный кузовок, куда меня усаживала и носила с собой по лесу. Сама она была небольшого роста.

	Когда пришла пора идти в школу, меня отправили в Няксимволь. Правда, там я училась недолго, дорога до Няксимволя было очень длинной. Меня некому было возить туда, а потом забирать на каникулы домой. Учиться дальше я не стала,  помогала маме по хозяйству. А когда немного подросла,  то помогала работать ей в колхозе. В то время Устин уже стал взрослый и ездил на охоту. Его охотничьи угодья были рядом с Нёрахами. Это деревня находится ниже Няксимволя в 40 километрах. Там он построил дом. После  расформирования колхоза в Усть-Тапсуе, мы с мамой переехали в Нёрахи. Там я работала в колхозе, нас тогда девчонок было много, и мы выполняли разную работу, косили сено, садили картошку. У нас был одни выходной день – суббота. Но и в этот день нам не удавалось отдохнуть. Затем нас с подружкой Зоей перевели в доярки. В Нёрахах был большой коровник. Коров было много, доили мы руками. Из молока делали сметану, творог. Готовую продукцию вывозили в Няксимволь. Тогда нам, молодым девчонкам, было интересно съездить в соседнее село. Мы установили очередь, кто следующий поедет отвозить молочную продукцию. Когда закрыли колхоз, нас всех отправили работать в Няксимволь. Там я тоже работала дояркой. Мама осталась в Нёрахах. Я всегда её навещала, всё свободное время проводила с ней. Однажды, находясь в отпуске, приехала в Няксимволь за продуктами. В тот день встретила директора школы Галину Александровну Артееву. Она сказала, что в школу требуются техничка, предложила мне эту работу. В школе я проработала более 30 лет.

	Вспоминая события того времени, Нина Васильевна рассказала, как она сомневалась, переходить ли ей на новую работу. В то время в школе училось большое количество детей. Женщина долго не могла привыкнуть к детскому шуму. Она даже собиралась уйти со школы, но позже не только смогла освоиться, но и полюбить эту работу. И за эти 30 лет у неё больше не возникало мысли уйти с работы.

	Сегодня пожилой женщине по хозяйству помогает работник соцзащиты. Носит воду, колет дрова и делает другую работу по дому. Нина Васильевна рассказывает:  - В молодости я выходила замуж, с мужем мы недолго прожили вместе. Он сильно пил, жить дальше с этим человеком я не смогла. В один прекрасный день  я поняла, что беременна, это был самый счастливый день в моей жизни. Беременность протекала очень тяжело, у меня отекали ноги. Врачом в то время работал Николай Сагандуков, он был очень хорошим специалистом, в деревне его все уважали. Он отправил меня в районную больницу Берёзово. Пролежав там три дня,  врачи направили меня в Ханты-Мансийск. Через месяц я  родила  сына, назвала его Толей. Малыш родился совсем слабеньким и вскоре умер. Помню, врачи на похороны малыша попросили пять рублей. После этого случая я больше не смогла иметь детей.

	За всю свою жизнь Нина Васильевна испытала на себе немало тягот и невзгод. Жизнь преподнесла ей много испытаний и страданий. Но тем не менее она осталась очень добрым и отзывчивым  человеком.

	Людмила Теткина
