
Ты э̄тпос нёлоловит хо̄талэ̄т Митрофан Алексеевич Тебетев 90 та̄лэ то̄влынув. Тыи ханты о̄йка, тав ка̄тыл са̄всыр хурит по̄слыс. Ювле-хультум хӯрум та̄л порат а̄тимыг ēмтыс. Ханты-Мансийскат Природы ос Человека нампа музейт рӯпитан ма̄хум нам хо̄талэ кастыл суссылтап щё̄питасыт. Тот тав то̄ва по̄слум хуриянэ суссылтавēсыт. Са̄выӈпа̄лэ хурит Шеркальский ос Ха̄льӯс музеит акван-атым о̄лэ̄гыт. Митрофан Алексеевич Октябрьский район Лохтоткурт па̄вылт самын патыс. Ань ты ма̄нь па̄влэ по̄хат Шеркалы па̄выл о̄лы, тэ̄н тот Тамара Васильевна Диодорова ёт музей ва̄руӈкве но-мылматсы̄г.  Мо̄т ма̄хумн тэ̄н о̄с нё̄твесы̄г. Ётыл Тебетев щēмьятэ ёт Ха̄льӯсн ва̄нтлыс, тот рӯпитас. Ань таима̄гыс Шеркалы ос 

	Ха̄льӯс музеигт о̄йка са̄в по̄слум хуриянэ акван-атвēсыт, э̄лаль ӯргалым тот о̄ньщавет о̄с ма̄
	хумн суссылтавет.

	Ханты-Мансийскат тэ̄н э̄кватэ̄нтыл ювле хультум хус арыгкем та̄л о̄лсы̄г. О̄йка тыт э̄лаль о̄с рӯпитас. Ма̄ньлатыг о̄лме порат тав Ханты-Мансийск ӯст ханищтахтас ос то̄нт ӯсхулыт, колыт по̄слыглам. Та па̄сыл са̄в та̄лыт ювле-хультсыт, ӯст мо̄т йильпи яныг колыт ӯнттувēсыт, мо̄т ӯсхулыл ва̄рвēс. Ань ӯс пēс о̄лупсатэ Тебетев хуриянэ щирыл туп ка̄салаӈкве вēрмавет. 

	Та̄н Природы ос Человека нампа музейт суссылтавет. 

	Тот кӯщаиг рӯпитан нэ̄ 

	Светлана Лазарева суссылтапын атхатам ма̄хум ёт пащалахтас ос Тебетев о̄йка ва̄нэ мӯй хо̄тпатын  матыр потыртаӈкве ла̄выс.

	О̄влэ̄т Людмила Алфёрова, губернатор ва̄ӈын хо̄тпа палт 

	советникыг о̄лнэ нэ̄, потыртас: «Ма̄н ты хо̄тал а̄лпыл Митрофан Алексеевич ёл-щё̄питам ма̄тэ̄н ялсӯв. О̄йка памятникыл ва̄рвес, ос таве тув тотыслӯв. Ты 

	э̄лумхо̄лас ам ёмащакв номилум. Ань о̄выл щёс ēмтыс, по̄слум хуриянэ ма̄н тав та̄лэ̄т суссылтыянӯв. Митрофан Алексеевич ка̄сыӈ хуритэ урыл ма̄хумн такви потырта̄лыс. 

	О̄лмет тав сака са̄в юрт ат о̄ньщис. О̄йка акваг ма̄к киснэ ла̄тыӈ ос пилта̄л хо̄тпаг о̄лыс. Кӯщаит матыр лю̄ль тэ̄ла 

	ва̄рēгыт ке, ты о̄вылтыт та̄нанылн ля̄льт ла̄выглас. Ам тав ётэ Ханты-Мансийскат «Югра лылыēп» ассоциацият рӯпитамум па̄сныл рӯмалахтасум. Тав такви 

	ла̄внэ̄тэ щирыл: «Ам ат рӯпитан тулё̄влыт о̄ньщēгум, та̄наныл хурит по̄слэ̄гум. Ос са̄всыр

	тэ̄ланум мо̄т хӯрум тулё̄в
	ланумн  ва̄руӈкве нё̄тавēм, тыи Людмила Алфёрова, Леонид Струсь ос Юрий Кондин». 

	Ты хо̄тал пуссын тыг атхатам ма̄хумн пӯмащипа ла̄тыӈ ла̄вēгум. Мирн ёмас тэ̄лат ва̄рнэ хо̄тпат пуссын номуӈкве 

	э̄рēгыт, та̄наныл ёрувлаӈкве ат э̄ри». 

	Леонид Филиппович Струсь ла̄выс: "Митрофан Тебетев ёт мēн 1994 па̄сныл ва̄йхатуӈкве патсумēн. Тав, со̄ль, то̄внакт нас хо̄тпат коныпал яныг кӯщаит о̄с ля̄выльттасанэ. О̄лме порат тав такви колэ̄т музей-кол щё̄питаӈкве таӈхыс. Ты тэ̄латэ э̄лаль тотнэ щирыл ма̄н тавēн о̄с нё̄тсӯв. Ты ва̄рмалюв са̄всыр та̄рвитын ёл пувыглавес, тохиӈ э̄лаль нэ̄матыр ва̄руӈкве ат та та̄ртвесӯв. 

	Ам Митрофан Алексеевич о̄вылтыт видео суссылтан утыт о̄ньщēгум, тав о̄лупсатэ кинан по̄слыслум. Ты суссылтапыт а̄нумн мӯйлуптан хурииг о̄лэ̄гыт. Акв хурит 

	фруктыт по̄слысанэ. Акв щёс ам тав палтэ мӯйлуӈкве щалтсасум ос ты атыӈ утыт тотсум. Тав хот-мовалас ос ла̄ви: «Сар ла̄щ, ам та̄наныл о̄влэ̄т по̄слыянум, тувыл ущ тэ̄ганум». А̄нумн мӯйлуптам мо̄т хуритэ̄т соссаӈ ма̄хум са̄с а̄ныса̄н ос пилыт по̄слысанэ. Ты лӯима ма̄ о̄с 

	са̄всыр атыӈ тэ̄нутыт о̄ньщи ос соссаӈ ма̄хумытн ёмащакв ӯргалаве».

	Тувыл Леонид Филиппович музейн акван-атхатам мӯй 

	ма̄хум ма̄гыс «Колесо судьбы» э̄рыгсов ла̄тӈанэ ловиньтас, Тебетев о̄йкан ты э̄рыгсов сака мӯстыс. Музейт мӯйлын ма̄хум ма̄гыс Фаина Павловна Иштимирова пēс йӣкв йӣквыс, Юлия 

	Яркина са̄ӈквылтапыл са̄ӈквылтас. Тэ̄н «Ялпус ма̄хум» нампа э̄ргын-йӣквнэ тэ̄ла

	ва̄рсы̄г.

	Суссылтап сӯкыр э̄тпос ва̄т щисла мус рӯпитаӈкве паты тах.

	 

	Тамара хатанева

	 



В музее Природы и Человека открылась выставка «Первый живописец народа ханты». Она приурочена к 90-летию самобытного художника Митрофана Алексеевича Тебетева.
Здесь представлена только часть его работ. Большинство картин находятся в Шеркальском и Березовском музеях округа. Митрофан Алексеевич навечно запечатлел на холсте образы малой родины, культуру и быт хантыйского народа. В фондах музея имеются портреты, городские пейзажи, натюрморты, бытовые сцены. В подарок музею и горожанам остались несколько картин, на которых Тебетев изобразил старый вид города Ханты-Мансийск.  Со временем город полностью видоизменился, а картины приобрели исторический смысл.
В день памяти художника Митрофана Тебетева на могиле был поставлен памятник. Он выполнен на средства фонда Общественных организаций «Спасение Югры» и «Союза общин коренных малочисленных народов Севера».
Тамара МЕРОВА
