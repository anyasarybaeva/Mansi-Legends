

	Ювле хультум та̄л ва̄т са̄грапнал э̄тпосэ̄т Ханты-Мансийск ӯст ханты ма̄хум о̄выл учёныяныл Николай Иванович Терёшкин янытласаныл. Та порат тыг о̄йка пыге ос апге ёхталасы̄г. Пыге наме Сергей Николаевич, апге ос Николай Сергеевич. Тэ̄н Санкт-Петербург ӯст о̄лэ̄г. Ты яныг учёный о̄йка урыл Валентина Васильева (№ 24 2013 та̄л) газетат хансыглас. 


		Терёшкин о̄йка о̄лнув те, ань яныгса̄т та̄лэ то̄влынув. Тав Ханты-Мансийск ӯст ханты ос мо̄т са̄в ма̄хумн самын патум хо̄талэ кастыл янытлавес. Ма̄хум тыт са̄в ма̄т акван-атхатыгла̄лсыт, тав урēт са̄в потыр хӯнтлысыт. О̄йка ань о̄лме палыт маныр рӯпата ва̄рыс, хо̄т о̄лыс, хо̄т хо̄нтлыс, щēмьятэ урыл, та маныр ма̄хум са̄в потыртасыт. Таве ва̄м хо̄тпат, тав ётэ рӯпитам хо̄тпат о̄с акв-кит ла̄тыӈ ла̄всыт. 

		Пыге Сергей Николаевич ань Санкт-Петербург ӯст А.И. Герцен нампа институтт ма̄ньлат ма̄хум ханищтым рӯпиты, а̄тятэ хосат тот ты рӯпитас. Тав ань о̄с а̄тятэ хольт наука рӯпата ва̄ри, ханты мир э̄руптытэ ос янытлытэ.

		Акв хотты хо̄тал ма̄хум «Торум Маа» музейн во̄выглавēсыт, Сергей Николаевич пыгēнтыл тув о̄с ёхталасы̄г. Ма̄хум пасан ва̄тат ӯнлахо̄лсыт, исум ща̄й айсыт, Николай Иванович Терёшкин урыл потыртасыт. Еремей Данилович Айпин ос Евдокия Андреевна Нёмысова о̄йка о̄лме порат ва̄стэ̄н, Санкт-Петербург ӯст тав колэ̄н ялсы̄г. Ты урыл тэ̄н хоса потыртасы̄г, хумус та̄н аквъёт рӯпитасыт, са̄всыр пӯмыщ ва̄рмалит номылмата̄лсы̄г, ма̄хум мощ мовиньтасыт. Сергей Николаевич пыге о̄патэ хурит пуссын акван-атманэ, компьютер хосыт суссылтасанэ. Ань намыӈ-суиӈ о̄патэ хо̄т о̄лыглас, хотьют ёт рӯпитас, аквъёт хо̄нтлум юртанэ хуритыт пуссын о̄лэ̄гыт, пуссын суссылтасанэ. Апге ла̄выс: «Мēн тыг матъёмас ёхтысамēн. Ам о̄пам самын патум ма̄тэн ялуӈкве сака тахсум, хо̄т тав яныгмас, ханищтахтас. Пумащипа на̄нанн! О̄пам урыл са̄в потыр хӯлсум, номтум сака ёмас». Пыг мольщаӈыл масхатым о̄лыс, тох и ӯнлахо̄лыс, потрамас. Татем ёмас, нёмса э̄лумхо̄лас.

		Сергей Николаевич о̄с ла̄тыӈ ла̄выс: «Ам номсысум, а̄тям урыл ам пуссын ва̄гум, насати, а̄ти. Тыт, Ханты-Мансийск ӯст о̄лнэмēн сыс, тав урēт са̄в потыр хӯлсум. Та̄лыт молях ювле хультэ̄гыт, ляпа ма̄хманув матэ̄гыт, а̄тимыг ēмтэ̄гыт. Ётыл ущ номсахтэ̄в, ты урыл ат китыглахтасум, та урыл тав а̄нумн ат потыртас, э̄рыс таве ёмащакв хӯнтлуӈкве. А̄тям такви о̄лупсатэ урыл са̄в кос потырта̄лыс, ос ам ань ва̄глум, тав а̄нумн пуссын потыртаӈкве ат а̄лымас. Тав о̄лупсатэ, насати, пӯмыщ о̄лум. Я̄тил тыныӈ ма̄хум, ханты ос мо̄т хо̄тпат, на̄нанн ам яныг пӯмащипа ла̄тыӈ ла̄вēгум! На̄н а̄щум о̄йка номилы̄н, тав ва̄рум рӯпататэ янытлылы̄н. Пӯмащипа, пуссын пуста̄гыл о̄лэ̄н!».

		Тамле мутраӈ, сымыӈ хо̄тпан ма̄н о̄с са̄в ёмас, сымыӈ ла̄тыӈ ла̄вēв. Со̄ль, матъёмас тэ̄н ёхталасы̄г, тыт ханты мирн сака ӯрвесы̄г, пуссын сака ща̄гтсыт. Пуста̄гыл вос о̄лэ̄г, На̄янэ̄н, О̄тыранэ̄н вос ӯргалавēг!

		 

		Светлана Ромбандеева

		 

		Нуми хурит котильт С.Н. Терёшкин ӯнлахо̄лы, тав ёмаспа̄лэ̄т журналист э̄ква А.С. Глухих ос во̄ртыпа̄лэ̄т ханты учёный э̄ква Е.А. Нёмысова ӯнлэ̄г.

		Ёлы хурит ос Н.С. Терёшкин по̄слым о̄лы.

		 

 



25 декабря исполнилось 100 лет со дня рождения Николая Ивановича Терёшкина – выдающегося филолога, основоположника отечественного хантыведения, первого ученого из народа ханты.
Для празднования юбилея ученого в Ханты-Мансийск приезжали сын и внук Николая Терёшкина. В течение двух дней они встречались со студентами, творческой интеллигенцией, членами Совета старейшин Югры.  
Николай, внук Николая Ивановича Терёшкина, профессионально занимается видеосъемкой и монтажом. Но в Югру он приехал не только для того, чтобы запечатлеть ее красоты, прежде хотел увидеть землю, откуда его корни. Николай сказал: «Я сюда приехал, потому что мне интересно было узнать, где жил мой дед, узнать подробнее, чем он занимался, пообщаться с людьми, которых он учил, прикоснуться к своим корням».
О жизни и творчестве Николая Терёшкина рассказал его сын, ученый-лингвист Сергей Николаевич. Он работает в том же Институте народов Севера в Санкт-Петербурге, который окончил его отец.
В Государственной библиотеке Югры прошла презентация выставки «Первый хантыйский ученый». Сотрудники Государственного архива Югры представили выставку «Гордость Югры», где наряду с другими известными людьми из числа ханты и манси хранятся материалы о Николае Терёшкине. А сотрудники Этнографического музея «Торум Маа» с членами Совета старейшин организовали этнографические посиделки «Я – ученик Терёшкина» и презентовали выставку «И дольше века длится слава...».
Светлана РОМБАНДЕЕВА
