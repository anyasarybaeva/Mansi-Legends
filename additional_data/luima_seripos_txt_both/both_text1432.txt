
Ма̄нь таквс э̄тпост ищхӣпыӈ ут щирыл ма̄н Ня̄хщамво̄ль школавн пищма ёхтыс. Школа яныг кӯщаюв Татьяна Андрияновна Сагандукова  пищма ам палтум тотыстэ. Тот хансыма: «Паща о̄лэн, Наталья Константиновна, ня̄врамыт ма̄ньщи ла̄тӈыл  ханищтан нэ̄.Музей яныг кӯщай нэ̄ Марлена Зимна наӈын хансы».Э̄лаль пищматэ̄т тав ты урыл хансыс, Польшат мо̄т хо̄н ма̄т  Кошалин ӯст  «Музей Владимира Семёновича Высоцкого»  о̄лы. Та̄н палтаныл ялуӈкве  во̄вхатэ̄гыт. Мирхал проект хосат та̄гыл щё̄питым о̄лы -«Владимир Высоцкий на языках мира. Новые переводы». Ос  Владимир Семёнович Высоцкий кос акв стихотворениятэ ма̄ньщи ла̄тӈыг толмащлаӈкв нё̄туӈкве э̄ри. Ты  китыт проект та̄н музеянылт паты. 

	Ос ань ты порат Владимир Высоцкий поэзиятэ яныгса̄т нупыл кит са̄всыр мирыт ла̄тӈанылн толмащлым о̄лы. Яныгса̄т са̄тхуйплов йильпи толмащлым стихотвореният та̄н мо̄т хо̄н ла̄тӈын ань тыг мус хассаныл. Ань ты проектаныл кастыл рӯпатат акван-атавет, йильпи толмащлым  стиханэ, э̄рганэ акван-щё̄питавет. Са̄в мир ла̄тыӈна стиханэ ань мус  толмащлым ат о̄лэ̄гыт (ты хинди, дари, селькупский, шорский, нанайский, кельтский  ос мо̄т са̄в мир ла̄тӈын).

	Та ялпыӈ хо̄тал мус йильпи экспозиция щё̄питэ̄гыт, ань ущты толмащлым потрыт тот суссылтэ̄гыт. Ма̄хумна о̄выл щёс ущты нэ̄пакн хансавет, мир вос ка̄салыяныл ос вос ловиньтыяныл. То̄ва ма̄ныл о̄лнэ мирн ва̄нэ литераторыт ос лингвистыт Владимир Высоцкий потрыт мо̄т хо̄н мир ла̄тыӈна толмащлым щё̄питэ̄гыт, хоты ма̄т 

	иӈ ат толмащла̄лвēсыт. 

	Мēн ты проектын нё̄туӈкв  ос музейный рӯпатат нё̄тмил тотуӈкв ка̄сащасмēн, ты рӯпата намаим о̄лы - «Творчеству выдающегося поэта, певца Владимира Высоцкого». 

	Ты  о̄выл экспонат ма̄ньщи ла̄тӈыл хансым паты, та̄н музеянылт суссылтаве ос потыртаве.            

	Катерина, Катя, 

	Катерина…

	Катерина, Катя, 

	Катерина!

	Наӈ палтын, нан 

	торгылын

	Ам номтум паты!

	Наӈ хо̄вт хурип, 

	Торас лю̄лит лю̄лēгын,

	Наӈ тыныӈ 

	супыл о̄лэ̄гын.

	Ам ярмакыл наӈын 

	мастылум,

	Ос каминьт нуил 

	пēрыгтылум

	Вос То̄рум наӈын нё̄ты…

	Тамарканыл нё̄тнэ̄г 

	сусхатэ̄гын,

	Пēс порат тамле 

	номтна ёхтувēсум.

	Ул пилэн, Катя. 

	Катерина, мēнки 

	ва̄рмалямēн, 

	О̄лнэ ва̄рмалямēн – ӯс 

	морых!

	Ам э̄кват ка̄сыӈ та̄л 

	ат пēнтэ̄гум.

	Катерина, то̄влы, 

	ул пилэн!

	Суп ма̄глум 

	па̄лыг-манумтылум, 

	Пуссын ва̄слын! 

	Тахсуӈкв минымēн!

	Паты ялпыӈ хо̄тал… 

	1965 та̄л

	 

	 

	Ам, Наталья Константиновна Тасманова,  ос рущ ла̄тыӈ ханищтан нэ̄ Надежда Степановна Артеева толмащлам  потрумēн на̄нанн ты хансысламēн.

	 



Осенью в Няксимвольскую школу пришло письмо на имя директора Сагандуковой Т.А., в котором сообщалось о международном поэтическом проекте «Владимир Высоцкий на языках мира. Новые переводы». Этот проект реализует Марлена Зимна.
В польском городе Кошалин есть музей Владимира Семеновича Высоцкого. Вот уже несколько лет они обращаются к представителям разных народов с просьбой – перевести стихи поэта на их родной язык. На сегодня они уже собрали сто два перевода, в ближайшее время еще более ста семнадцати народов переведут поэзию Высоцкого на свой родной язык, среди них селькупы, шорцы, нанайцы, кельты, дари, хинди и другие.
Организаторы обратились к педагогам – перевести поэзию выдающегося певца и композитора на  язык манси. Учитель мансийского языка Няксимвольской школы Наталья Константиновна Тасманова перевела на родной язык стихотворение поэта «Катерина, Катя». Это единственный перевод стихотворения на мансийский язык будет экспонироваться в музее Владимира Высоцкого.
Наталья ТАСМАНОВА
