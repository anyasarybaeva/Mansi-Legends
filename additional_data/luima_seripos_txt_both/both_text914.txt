

	Яныгполь э̄тпос 28 хо̄талэ̄т Владимир Иванович Шесталов атпан та̄лэ то̄влы. Намыӈ-суиӈ ма̄ньщи хо̄тпав Юван Николаевич Шесталов ты тав пыге. Владимир Иванович Ханты-Мансийск ӯст о̄лы, искусства школат рӯпиты, ня̄врамыт са̄ӈквылтапыл та̄ныт са̄ӈквылтаӈкве ханищтыянэ. Э̄лаль ань тав потре ловиньтэлы̄н:


		– Ам 1964 та̄лт Тюмень ӯст самын патсум. Омам Елизавета Владимировна, а̄ги о̄парищ наме Иванова. А̄тямн Лылыиг ла̄ввес, Лылы – рущ ла̄тыӈ щирыл – душа. Тэ̄н 1959 та̄л порат Санкт-Петербург ӯст акван-минасы̄г. 1960 та̄лт Аринэ увщим самын патыс. 1971 та̄л мус ма̄н Тюменьт о̄лсӯв, тувыл Ленинград ӯсн ва̄нтлысӯв, увщимēнтыл тот яныгмасмēн. 

		Э̄ргуӈкве манос музыкальный инструментытл ёнгуӈкве ма̄нь та̄гыл тахсум, э̄рыгсов та̄н сака са̄в хӯнтлысум. Увщим Жданов нампа пионерыт колн ялантас, э̄ргыт э̄ргыс. А̄нум о̄с тув во̄выгластэ, тот э̄ргысум. Увщим акваг э̄ргыс, са̄всыр инструментытыл ёнгыс. Ам ос хӯнтлысум, ханищтахтасум, тувыл э̄рыгсовыт, та̄ныт ла̄щал-ла̄щал ва̄ӈкве патсанум. Ка̄тыл са̄всыр хурит по̄слысум, а̄тям номсыс, ам хурит по̄слын хо̄тпаг ēмтэ̄гум. Ос ам акваг э̄ргын ва̄рмаль нупыл хартсум. 

		Хо̄тхуйплов та̄лум порат гитарал ёнгуӈкве ханьщувласум. Эстрадный э̄рыг сака са̄в хӯнтлысум, та порат май тамле группат о̄лсыт: «АББА», «Бони М», «Битлз», «Роллинг Стоун». Та̄н э̄рганыл ам сака э̄руптасанум, хӯнтлысанум. Ма̄н, та порат яныгмам ма̄ньлат ма̄хум, та̄н хольтаныл э̄ргуӈкве сака тахсӯв. То̄нт ты э̄рыгсовыт хансуӈкве патсум. О̄выл э̄ргум Джон Леннон а̄тимыг ēмтум хо̄талт хансыслум, тувыл та̄нсовыл ва̄рыслум – ва̄т са̄грапнал э̄тпос 9 хо̄талэ̄т 1980 та̄лт. 

		1985 та̄л па̄сныл а̄тямн тыг, Ханты-Мансийск ӯсн, во̄вуӈкве патвēсум. Ам номсытēмт, яныг ӯст яныгмасум, тамле ма̄нь па̄вылн хумус минэ̄гум, тот ань ӯсхулыт хосыт мисыт ё̄мыгтэ̄гыт. Та порат ам ва̄т нупыл хӯрмит та̄лум то̄влыс. Тувыл маныр ва̄руӈкве, а̄тям ла̄вум ла̄тӈе хӯнтлуӈкве э̄ри, тув хотталь та ка̄сащасум. Ленинградыт ам заводыт рӯпитасум, тыт ос кол ӯнттын ма̄т  плотникыг патхатасум. 

		Ётылнуве, 1987 та̄лт, ам педучилищат ханищтахтуӈкве патсум. Э̄рыг та̄ныт ханищтан мир, э̄рыг э̄ргын хо̄тпат ам та па̄сныл ты ва̄ганум. 1989 – 1990 та̄лытт ам ма̄ньщи мирув та̄ныт ос э̄ргыт ханищтаӈкве патсум. 1991 та̄лт педучилище а̄стламум юи-па̄лт, Новосибирск ӯст о̄лнэ консерваториян поступайтан рēтыл минасум. Тот ань май э̄рыг тэ̄ла ханищтаве. Ос ам тот ханищтахтуӈкве ат ка̄сащасум, аман хот-э̄ссамавēсум манос хот-рохтысум, ювле пēрумтахтасум. 

		Тувыл та порат тот ты э̄квам ёт акван-хо̄нтхатасмēн. Тав ам сымумн та̄ра хо̄яс, таве э̄руптаӈкве патыслум, наме Софья. Ам тавēн о̄с сака мӯстысум. Ханты-Мансийскын аквъёт ёхтысамēн, тыт акван-минасамēн, пӯри тэ̄сув. 

		1993 та̄лт мēн э̄квамēнтыл Санкт-Петербург ӯст о̄лнэ А.И. Герцен нампа институтт ханищтахтуӈкве о̄вылтахтасмēн. Та тув тыт финно-угорский мир нилыт мирхал фестиваляныл о̄лыс. Ма̄хум мӯйлысыт, э̄рыг э̄ргысыт, йӣквсыт. 

		То̄нт ты ам са̄ӈквылтапыл ёнгуӈкве ханьщувласум, «Кӯринька» йӣкв йӣквсум. Тувыл Восыӈтӯрныл ёхталам ма̄ньщи хо̄тпа Василий Николаевич Яркин ёт ва̄йхатаӈкве патсум. Тав а̄нум такви са̄ӈквылтапе мӯйлуптастэ. Мощ ётылнуве о̄йка а̄тимыг ēмтыс.

		Институтт ханищтахтамумēн коныпал, мēн 1996 та̄лт Петрозаводский консерваторият ханищтахтуӈкве патсумēн. Тот ам э̄рыг ва̄рмаль ва̄нэ яныг хо̄тпат ёт ва̄йхатсум.  

		– Владимир Иванович, кит ма̄т ханищтахтуӈкве хумус а̄лымасын?

		– Сака та̄рвитыӈ о̄лыс. Та порат ам тӯлыглахтан ва̄рмаль ханищтаӈкв патыслум. Ты э̄лы-па̄лт Кышик па̄вылт Ӯй йӣквес, ам тув ялсум, тот мощ суссум. Ханищтахтан ма̄ныл а̄стысум, 2001 та̄лт ювле йисум, тыт искусства центрыт рӯпитаӈкве патхатасум. 1995 та̄лт э̄рыг  ханищтан урыл кит нэ̄пак хассум, 2001 та̄лт хӯрмит нэ̄пакум хансыслум. 

		 

		 

		Ань потрумēн та оигпас. Владимир Иванович 2011 та̄лт искусствоведение кандидат намыл майвес. А̄тятэ, Юван Николаевич, сака ща̄гтыс, ань пыге намыӈ-суиӈыг ēмтыс. Владимир Иванович тӯлыглахтан ва̄рмаль ва̄т нупыл ат та̄л арыгтем ханищты, э̄ргыт, йӣквыт ханищты, пуссын нэ̄пакын хансыянэ. 

		Ма̄н, редакцият рӯпитан ма̄хум, ты я̄тил ма̄ньщи хо̄тпав нам хо̄талэ̄т янытлылӯв! Щēмьятэ ёт пуста̄гыл вос о̄лы, На̄янэ̄н-О̄тыранэ̄н вос ӯргалаве!

		 

		Светлана ХОЗУМОВА

 



28 апреля исполняется 50 лет Владимиру Ивановичу Шесталову. Более двадцати лет он собирает материал по Медвежьим игрищам, музыке, танцам, а также записывает наигрыши, исполняемые на музыкальном инструменте народа манси «санквылтап».
Владимир Иванович - сын мансийского поэта Ювана Николаевича Шесталова. Живет в Ханты-Мансийске, работает в Центре искусств для одаренных детей Севера. Накануне юбилея я встречалась с Владимиром Ивановичем, вот что он рассказал:
- Родился я в Тюмени в 1964 году. Когда мне было около трех лет, наша семья переехала в Санкт-Петербург. Моя сестра Аринэ увлекалась музыкой, посещала дворец пионеров им. А.Жданова. Я часто ходил с ней, там мы пели разные песни. Дома сестра постоянно играла на фортепиано. А я слушал и схватывал, в итоге у меня развился голос, и самое главное слух.
Отец водил меня в самые разные кружки - спортивные, на рисование, но меня тянуло к музыке. Тогда и зародилось желание сочинять музыку.
В 1993 году в Ханты-Мансийске проходил IV международный фестиваль финно-угорских народов. Я научился игре на национальных инструментах. Именно тогда и познакомился с Василием Николаевичем Яркиным, который подарил мне свой чудесный «санквылтап».
В 1997 году Владимир Иванович окончил университет им. Герцена в Санкт-Петербурге по специальности учитель истории и культурологии, затем Петрозаводскую консерваторию. В 2008 году окончил аспирантуру, а в 2011 году защитил диссертацию на соискание кандидата искусствоведения в Российском институте истории искусств в Санкт-Петербурге. Отец его тогда очень радовался успехам сына.
Мы, сотрудники редакции газеты «Луима сэрипос», поздравляем Владимира Ивановича с юбилеем! Желаем здоровья, творческих успехов, мира в душе, счастья!
Светлана РОМБАНДЕЕВА     
