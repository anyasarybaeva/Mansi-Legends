
Ма̄н щēмьявт войнат хо̄нтлам хо̄тпа о̄с о̄лыс, тыи щащēквам тав а̄тятэ - Николай Андре­евич Филиппов. Тав яныг хо̄нтлан нак о̄лум порат хо̄нтлаӈкве вуй­вес. 
Николай Андреевич 1910 та̄лт ва̄т са̄грапнал э̄тпос 19 хо̄талэ̄т самын патыс. Хо̄нтлаӈкве 1941 та̄лт тотвес, то̄нт тавēн налыман нупыл акв та̄л то̄влыс. Артилле­рийский полкыт хо̄нт­лыс, яныг пушкал па̄т­луптас. Тот сакватавес, тувыл госпиталь-колт хоса пусмалтавес. Пус­малтахтаме юи-палт э̄лаль хо̄нтлаӈкве минас. 
Война юи-па̄лт Вику­лово па̄вылн о̄лмыгтас, тот щēмьяӈыг ēмтыс.  1946 та̄лт колта̄глэ ёт Кульпас па̄вылн ва̄нтлыс. Э̄кватэ ёт хо̄т ня̄врам янмалтасы̄г, ань акв пыгēн Микол туп о̄лы. Яныг о̄пам лю̄льсаӈ хӯлыс ос сувыӈ та̄гыл ё̄мыгтас. 
Яныг хо̄нтлан нак урыл тав щар ат потыр­та̄лыс. То̄ва порат ма̄хум китыглах­тасыт, хумус войнат хо̄нтлас, тав ювле акваг ла̄выглас: «Маныр ма̄гыс китыглахтэ̄гын?»
Яныг о̄пам 1972 та̄лт я̄ӈк на̄тнэ э̄тпос 21 хо̄талт а̄тимыг ēмтыс. Кульпас па̄вылт ёл-щё̄­питавес. Ма̄н пуссын таве номилӯв, тавēтыл янытлахтэ̄в! 
Потыр Кульпас па̄вылт 3 классыт ханищтахтын а̄ги Диана ХОЗУМОВА хансыс  



Герой нашей семьи Филиппов Николай Андреевич, ветеран Великой Отечественной войны - это папа мой бабушки. Родился прадедушка 19 декабря 1910 года. На фронт был призван в 1941 году, ему был 31 год. 
Участвовал в боевых действиях, воевал в артиллерийском полку. Они стреляли из пушек. Был ранен, лежал в госпитале. Потом опять на фронт, был контужен. Прадедушка после войны  плохо слышал и ходил с тросточкой. Он вернулся после госпиталя в посёлок Викулово, там женился. В 1946 году вместе с семьёй переехал в поселок Сосьву. У них было шестеро детей. Жив только один сын Николай. Прадедушка не любил рассказывать про войну, он говорил: «Зачем вам это?» Умер Николай Андреевич 21 мая 1972 года. Похоронен в поселке Сосьве.  Я горжусь своим прадедушкой! 
Благодарная правнучка Диана ХОЗУМОВА, 3 класс, поселок Сосьва
