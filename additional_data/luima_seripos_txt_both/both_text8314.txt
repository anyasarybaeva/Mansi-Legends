
(мо̄йт)
Хуньт сака хосат, То̄рум ущ ӯнтхатам порат, ань о̄лнэ ма̄кēв щаркве нё̄ттал о̄лыс. Са̄всыр яныгман лӯптат, йӣвыт, ма̄ осэ – пуссын аквоспат о̄лсыт. Ӯйхулыт о̄с пуссын аквхурипа восхыг сусхатасыт.
Ма̄ тармыл акваг сэ̄кв ос ащирма о̄лыс. Туп тэ̄лы порат, хунь То̄румт «То̄рум Уля» пēламлы, ма̄тэ нё̄тнэг сусхатас. Э̄тпос О̄йка тыкос та̄кыщ посты, совыт такос посыӈыг рапщēгыт – ма̄тэ тай, тох та а̄хвтас хуритэ̄тл ӯнлы. 
Аквнакт «То̄рум Уля» ма̄н ёхтнэ̄г ха̄йтуп ва̄руӈкв номылматас: совыт ос во̄тпыг ёт потыртахтасыт, ха̄йтнэ пувсыт акван-атуӈкв, тувыл та ха̄йтуп хосыт ма̄ са̄всыр харпа о̄льпыл пувласаӈкв. 
Я-ты, ань нумын о̄лум тулыт пуссын акван-ат­вēсыт, ня̄влувēсыт – ма̄н ёхтнэ̄г яныг ха̄йтуп та тэ̄лыс. То̄рум Уля та ха̄й­туп хосыт са̄всыр хар­па о̄льпанэ ёлаль та кēт­санэ, ма̄ хорамаӈыг та кēлаяс! Пувсыӈ ха̄йтуп ос Ню̄лыкисыг тэ̄лапас!
Ма̄ такем нё̄тнэ̄г патыс, туп рēг ат о̄ньщас. То̄­румхарт постын посыӈ совыт халанылт потыр­тахтасыт, номылмат­сыт Э̄тпос О̄йка мощнув акв-па̄л нупылнув хот-лаквтаӈкв. Тох посыӈ Хо̄­тал рēге ёлаль ат мины, Э̄тпосн лап-лю̄ляве. 
Э̄тпос О̄йка хотталь лаквтаӈкв о̄с са̄в ё̄р э̄ри. Тувыл кит Āпа-ма̄няг а̄р­талахтуӈкв ла̄вхатсыг, нё̄тнэ Ню̄лыкис хосыт Э̄тпос О̄йка палт но̄х-ха̄хсыг, матпалыт тот та капыртасы̄г, нарыгтасы̄г, ос юи-о̄вылт Э̄тпос О̄йка мощнув хот-лаквтаӈкв вēрмыстэ̄н. 

Со̄рни Хо̄тал посыӈ посэ ущта ма̄н покматас! Э̄тпос ос совыт ёлаль сунсэ̄гыт, ма̄ныл ат хащьяныл – такем та нё̄тнэ̄г ма̄ ēмтыс! Акв Сов ла̄ви: «Вос тамле нё̄тнэ̄г ма̄ акваг о̄лы! Посыӈ Хо̄тал хо̄тыл вос посты, Э̄тпос О̄йка ос Со­выт ӣти вос постэ̄гыт».
Нюлыкис Хо̄талн сака покапаӈкв патвес, хот-щē­лумтас. Э̄тпос О̄йка лакв­таӈкв ялум Āпа-ма̄няг ёл-ва̄глуӈкв ат вēрмысы̄г, тох То̄румт та хультсы̄г. Онтас ва̄рмēн ма̄гыс Совытн ёл-торамтавесы̄г: 
– Мāн ётув тыт хультэ̄н, ма̄навн нё̄туӈкв патэгы̄н, то̄ва порат э̄рыӈ о̄с Э̄тпос О̄йка хотталь нупыл лакв­таӈкв э̄рмаи. 
Тох Āпа-ма̄няг То̄румт та хультсы̄г. Совытн о̄льп ё̄хтын ӯмпил мӯйлуп­тавесы̄г: ма̄нь ӯе – ма̄нь умпил майвес, яныг ӯе – яныг ӯмпил мӯйлуптавес. Ос ань тыг мус, ма̄ акваг нё̄тнэг вос о̄лы, ты ӯм­пиягентыл «То̄рум Уля» о̄щнэ сыраса̄т о̄льп та а̄мартэ̄г ос ма̄н паргалтэ̄г. 
Акв Сов – Холы сэ̄ри­пос онтас ма̄гыс ос ма̄нь ӯе ляпан юртыг вуйхатас, та по̄хын о̄лмаяс. Яныг ос ма̄нь Āпа-ма̄ня наманэ̄н тӯйтнэ ма̄гыс сов хуриянэ̄н тох ла̄вавēг: акватэ – Яныг ӯй, акватэ – Мощнэ кол та̄гл. Тох та кит Āпа-ма̄ня нумын хультсы̄г ос ёлаль постэ̄г. 

Ты мо̄йт Алгадьева Людмила Мартыновна 2020 та̄лт хансыстэ, ма̄ньщи ла̄тӈыл Анна Алгадьева  толмащластэ
 



В давние времена наша планета Земля была некрасива. Все растения и животные были чёрно-белыми. На земле было прохладно и неуютно. Земля становилась  красивой  только зимой, когда на снегу отражались  все цвета Северного сияния. Луна и звёзды яркими лучами старались осветить землю, но она оставалась на фоне небосвода серым камнем.
 
Однажды Северное сияние обратилось к звёздам и ветрам с просьбой построить из облаков мост до земли, чтобы по мосту осыпать землю своими красками. Со всего небосвода ветра согнали облака, и получился большой мост до самой земли. Краски посыпались по мосту от Северного сияния на землю, они рассыпались по всей земле. От изобилия красок мост превратился в радугу.
Красивая земля стала, а тепла там не было. Посоветовались звёзды и решили, что нужно отодвинуть луну, чтоб луна не загораживала солнце от земли. Чтоб луну двигать, нужна сила большая. На такое дело согласились две медведицы. Забрались они по радуге на луну, долго толкали, отодвинули.

Яркий, солнечный свет осветил землю. Звёзды, луна, планеты  смотрели на землю и не узнавали её. Она была самая красивая планета. Полярная звезда сказала: «Пусть земля всегда будет такой! Солнце будет освещать землю днём,  а звёзды и луна будут светить  ночью».
Радуга рассеялась от солнца, и медведицы не смогли спуститься на землю. Звёзды уговаривали: «Оставайтесь с нами на небе, будете помогать тучи раздвигать, иногда придётся луну передвинуть». Медведи согласились. Звёзды подарили Малой Медведице маленький ковш, а Большой Медведице подарили большой ковш. Этими ковшами черпают Медведицы краски от Северного сияния и посыпают на землю, чтоб земля всегда была яркой.
Полярная звезда в знак благодарности поселилась с Малой Медведицей. Так и живут на небосводе Большая и Малая Медведицы, оберегают землю и сверкают звёздными ковшами.          
Сказку, записанную в 2020 году от Людмилы Мартыновны Алгадьевой, на мансийский язык перевела Анна Алгадьева 
