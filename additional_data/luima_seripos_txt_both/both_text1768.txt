

	Ка̄сыӈ та̄л ма̄ньполь э̄тпост Ханты-Мансийск ӯст биатлон касыл о̄лыгланэ̄тэ 

	порат выставочный центрыт ос хӯл тыналан тэ̄ла ва̄рыгла̄лаве, тох намаявес: «Югорский рыбный фестиваль».


		Тынакт тот хӯл коныпал мо̄т са̄в тэ̄нут тыналавес. Ма̄хум Россия ма̄в янытыл са̄в ма̄ныл тыг тыналахтуӈкв ёхталасыт. Сака са̄в ма̄г  хотыл-а̄ти тотыглавес, кит ман хӯрум компаният Алтайныл о̄лсыт. 

		Камчатканыл ма̄хум хащта̄л хӯлыт тотыгласыт, кальмарыг ман 

		осьминогыг ла̄вавет, са̄всыр по̄р та маныр о̄щсыт. Ха̄льӯст о̄лнэ 

		хӯл участканыл ма̄хум 

		о̄с о̄лсыт. Хӯл тыналан са̄в компаният Ханты-Мансийск ӯс ляпат о̄лэ̄гыт, то̄ваныл о̄с ёхталасыт. 

		Кульпас па̄вылт о̄лнэ «Рахтынья» нампа соссаӈ мир общинаныл кит ма̄ньщи хумы̄г ёхталасы̄г, хӯл тотыгласы̄г – Александр Юрьевич Захаров ос Алексей Петрович Полищук. Тэ̄н рӯпата па̄-лыл машинал ёхтала-сы̄г, акв тонна ляпатем са̄вит хӯл тотыгласы̄г – ня̄рхул, нялк, солвалыӈ ман восытым хӯл, тувыл тēр банка тӣвырн пиным хӯл. Ты коныпал сакватым хӯл ос 

		нё̄выль тотыгласы̄г, пельменит, котлетат та маныр. Кульпаст тэ̄нут ва̄рнэ кол (цех) о̄лы, 

		та̄н пуссын тот ты ва̄равет, щё̄питавет. Ты община кӯщай Александр Игоревич Голошубин.

		Ам Алексей Петрович ос Александр Юрьевич китыгласагум, ма̄хум тэ̄н тотум хӯланэ̄н ёвтэ̄гыт? Тэ̄н ань ювле ла̄всы̄г: «А-а, 

		ӯс ма̄хум сака ёвтхатэ̄-гыт. О̄выл хо̄тал солвалыӈ хӯланамēн пуссын ёвтвēсыт, ня̄лк сака са̄в ёвтсыт, банкаӈ хӯл о̄с ёмас са̄вит висыт. Ма̄н тынанув а̄ти сака янгыт, то̄ва компаният тынаныл сака но̄х-утсаныл, тэ̄нута-ныл аман тай ёвтавет, тавагт».

		Александр Юрьевич Кимкъясуй па̄вылт самын патыс, тот яныгмас. Тав ань щēмьятэ ёт Ягрим па̄вылт о̄лы. Э̄кватэ ханты нэ̄, наме Елена. Пыг о̄ньщēг, Женя, тавēн нила та̄л. Нягань ӯст Галя э̄ще о̄лы, колледжит тэ̄нут па̄йтнэ нэ̄г ханищтахты. Оматэ̄н Надежда Владимировна Ло̄пмус па̄выл ма̄ньщи нэ̄ о̄лыс, а̄ги о̄парищ наме Албина. А̄тятэ̄н ос Кимкъя
		суй па̄выл хум. Нэ̄г-хумыг ань сас а̄тимыг. Александр Юрьевич ты общинат рӯпитанэ̄тэ нилыт та̄лыг ты ēмтыс, склад кӯщаиг о̄лы.

		Алексей Петрович щēмьятэ ёт Кульпаст о̄лы. Э̄кватэ Светлана, хӯрум пыг ос акв а̄ги о̄ньщēг – Рудольф, Леон, Максим ос Лена. «Рахтынья» община складыт тав приёмщикыг рӯпиты. Алексей 

		Петрович Сургут ӯст 

		самын патыс. Ма̄ньта̄-гыл ща̄няге-а̄щаге ёт Ло̄пмус па̄вылн ялан-тас. Оматэ Зоя Васильевна ма̄ньщи нэ̄, а̄ги о̄парищ наме Албина. Сургут ӯст ань оматэ ос Люда э̄ще щēмьятэ ёт о̄лэ̄гыт. Тав ос оматэ яныгмам ма̄н минас, 

		тув о̄лмыгтас.

		Ань ты «Югорский рыбный фестиваль» оигпаме э̄лы-па̄лт, но̄х-патум общинат ман 

		компаният яныт-лавēсыт, диплом-нэ̄-пакыл майвēсыт. «Рахтынья» община о̄с янытлавес, Александр Юрьевич ос Алексей 

		Петрович нила дип-лом-нэ̄пакыл майве
		сы̄г. Тэ̄н тотыглам тэ̄нутанэ̄н, хӯланэ̄н, со̄ль, сака атыӈыт о̄лсыт, таима̄гыс та янытлавēсыт. Матъё
		мас Кульпас па̄вылт 

		тамле номтыӈ, ка̄р-кам ма̄хум о̄лэ̄гыт, рӯпитэ̄гыт. Ты я̄тил ма̄ньщи хумиягув ос «Рахтынья» общинат рӯпитан ма̄хум пуссын пуста̄гыл вос о̄лэ̄гыт, На̄й-О̄тыранылн вос ӯргалавет!

		 

		 

		 

		Светлана 

		Ромбандеева

		 

 



Ежегодно в Ханты-Мансийске в дни проведения соревнований по биатлону проходит Югорский рыбный фестиваль. В этом году на фестивале реализовать свою продукцию приезжали с Алтая, Камчатки, Башкирии и из других регионов России. На выставке можно было купить не только рыбу, но и мёд, сладости, хлебобулочные изделия, сувениры и многое другое.
Из посёлка Сосьва Берёзовского района свою продукцию представила община «Рахтынья». Община  привезла консервы, фарш, котлеты из рыбы и оленины, свежемороженую рыбу, соленую, копченую и, конечно, сосьвинскую селёдку. По словам Александра Захарова и Алексея Полищука, они привозили около тонны рыбной продукции. И в первый же день они реализовали почти половину своего товара. Покупатели очень хорошо покупали соленую рыбу, селёдку, фарш.
Директором общины «Рахтынья» является Александр Игоревич Голошубин. Сегодня община занимается не только выловом рыбы и сбором дикоросов, но изготовлением собственной рыбной продукции. В поселке работает цех по переработке рыбы.
Александр Захаров  в общине работает четыре года, он  заведующий складом. Алексей Полищук в общине год, работает приёмщиком.
Перед закрытием рыбного фестиваля прошла церемония награждения участников выставки. «Рахтынья» была отмечена в двух номинациях. Александр Захаров и Алексей Полещук увезли в Сосьву диплом I степени в номинации «Рыба холодного копчения. Муксун» и диплом II степени в номинации «Рыба холодного копчения. Язь»    
Светлана Ромбандеева
