
Ма̄-вит ӯргалан ва̄рмаль щирыл «То̄рум Маа» музей-колт о̄с акв суссылтап о̄вылтавес. Рӯщ ла̄тӈыл: «Красная книга Югры глазами детей» ла̄ваве.

	Ань округув янытыл 71 са̄всыр ӯйхул, 140 са̄всыр нампа лӯптапум «Выгыр нэ̄пакн» тув хансым о̄лэ̄гыт. Ма̄вит ӯргалан ма̄хум ла̄вēгыт: «Ань о̄лнэ «вы¬гыр нэ̄пакув» йильпииг э̄ри хансуӈкв. То̄нт тав осыӈнувег ēмты. Ка̄сыӈ та̄л округт о̄лнэ ӯйхул ос лӯпта-пум мощщами, тыи ты сака лю̄ль». 

	«Выгыр нэ̄пакн» хансым ӯйхулыт ня̄врамыт пумныл сагсыт, то̄рныл та̄нти ю̄нтсыт ос по̄слысаныл, ты хурит ань выставкан щё̄питавēсыт. Суссылтапын савалап ня̄врамыт тотыглавēсыт. 

	Та̄н ётаныл ты сус¬сылтап тотум нэ̄ Оль¬га Павловна Стытьюх потыртас. Тав Талинка па̄вылт ня̄врамыт ха¬нищтахтын колт о̄лнэ музейт кӯщаиг рӯпиты. Ня̄врамытын тав ла̄выс: «Ма̄ янытыл са̄в мир о̄лы. Таима̄гсыл ка̄сыӈ хо̄тал са̄в порс па̄хвтаве. Таи туп ёмасыг о̄лы, хунь па̄хвтын порсыт акв аняг пинавет. Ма̄н халувт са̄в ма̄хум о̄лэ̄гыт, та̄н ма̄в сыстамыг ат о̄ныщияныл, ат ӯргалыяныл. Тыима̄гсыл са̄в ӯйхулыт, са̄всыр тēрыӈхомлахыт ос лӯпта-пумыт хотталь та со̄ймēгыт». 

	Ань ва̄рум акцияныл са̄выӈпа̄лэ ня̄врамыт ёт рӯпитан щирыл о̄лы. Но̄х яныгман хо̄тпат ма̄ньта̄гыл ма̄-витув ӯргалаӈкв вос ханьщувлэ̄гыт. То̄нт о̄лнэ ма̄в хосан сыстамыг хульты.



В этнографическом музее под открытым небом «Торум Маа» 24 мая состоялось открытие выставки детского творчества «Красная книга Югры глазами детей», которая  реализуется в рамках Международной экологической акции «Спасти и сохранить». В ней приняли участие учащиеся учреждений дополнительного образования округа.
На выставке участниками проекта были представлены работы, изображающие особо почетных в культуре обских угров животных и птиц, занесенных в «Красную книгу Югры». Основные задачи проекта - привлечение внимания мировой общественности к проблемам охраны окружающей среды.
