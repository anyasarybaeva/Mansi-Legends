
Ма̄нь таквс э̄тпос котиль хо̄талытт Ханты-Мансийск ӯст ня̄врамыт ханищтан ма̄хум халт ва̄рнэ касыл урыл пресс-конференция о̄лыс. Та ва̄рмаляныл рущ ла̄тӈыл «Всероссийский конкурс «Любимый учитель  в Югре» намаим о̄лыс.Ля̄ххал тотнэ ма̄хум ёт потыртан ма̄гыс нила хум ёхталасыт. Округ губернатор ва̄ӈын хум Алексей Андреевич Путин о̄лыс, тувыл «Единая Россия» партият центральный совет кӯщай ва̄ӈын хум Олег Павлович Пташкин ёхталас. Ос Иван Михайлович Пачин, тав мо̄лты та̄лт Россия янытыл ва̄рыглым касылт финал мус ёх
	тыс. Юи-о̄выл хум Александр Евгеньевич Муромский о̄лыс, тав «Рекорд Гиннеса» нампа нэ̄пакт наме са̄т щёс хансыглавес.   

	О̄влэ̄т Алексей Путин ня̄врамыт ханищтан ма̄хум халт ва̄рнэ касыл урыл потыртас: 

	– Ма̄н округувт тамле касыл щар о̄влэ̄т 2011 та̄лт ва̄рыглавес. То̄нт тав иӈ окружной нам о̄ньщис. Ты порат таве Всероссийскийиг ва̄рилӯв. Россия ма̄ янытыл аквъёт пуссын ва̄т нупыл са̄т ма̄ныл ма̄хум ма̄н округувн касуӈкв ёхтэ̄гыт. Ты хӯрум щёс ва̄рыглам касыланувт но̄х-па-тум ма̄хум ма̄шинал мӯйлупта̄лсанӯв. Ты порат о̄с олныӈ мӯйлуп
	сал мӯйлуптыянӯв. 

	Та юи-па̄лт Олег Пташкин ля̄ххал тотнэ хо̄тпатын титыглавес: 

	– Россия янытыл ты касыл ва̄рнэ щирыл ос манрыг Югра пēриявес? 

	– Ты урыл ма̄н хоса 

	атыпыл номсахтасӯв, хо̄т таве ва̄руӈкв.  О̄выл номтанув та̄ра на̄н округынт ва̄рнэ щирыл ēмтыс. Тыт пуссын хумус ва̄раве, воссыг нэ̄мхотты ма̄т тох ва̄руӈкве ат вēрмēгыт ос ат ха̄сэ̄гыт. Ань ты касылув юи-па̄лт, ам номсэ̄гум, мо̄тынтыг Россия янытыл пуссын на̄н палтылын касуӈкв тах ёхтэ̄гыт. 

	Тувыл Александр Муромский титыглавес: 

	– Хумле номсэ̄гын, ма̄н округув ёмщакв ты касылын щё̄питах-туӈкв вēрми ман а̄ти?

	– Ам на̄н палтылын нилыттыг ты ёхтысум. Ва̄глум, хумус на̄н ты рӯпата ёмщакв ва̄рилын. Ка̄сыӈ щёс тыг ёхталанэм порат матыр ёмас, йильпи пӯмащ на̄н суссылтэгы̄н. Ань ос амтирот ты номсэ̄гум, нэ̄мхотьютн ат ва̄нэ пӯмащ щё̄
	питым о̄ньщегы̄н. 

	Тав потре оигпам юи-па̄лт Иван Пачин

	титыглавес:

	– Тамле касыл ня̄в-рамыт ханищтан ма̄х-мытын э̄ри манос а̄ти? 

	– Тыхурип касыл ма̄-навн сака э̄ри. Ам о̄влэ̄т касуӈкв щар ат номсысум. Нас тох амти пӯмащум ма̄гсыл хасхатасум. Щар о̄влэ̄т ня̄врамыт ханищтан хо̄тпат каснэ̄ныл ма̄г
	сыл ня̄врамытын пē-риявет. Тувыл ущ э̄лаль ма̄н касуӈкв вēрмēв. Ня̄враманӯв ма̄н хумус ханищтыянӯв, тох э̄лаль о̄луӈкв патэ̄в. Ам та̄наныл ёмащакв ханищтаӈкве ос та̄н ётаныл пилта̄л о̄луӈкв таӈхēгум. Ты ма̄н рӯпатав хосыт ма̄н ма̄к яныг ёмас тэ̄ла ва̄рēв.  

	 

	Александр 

	анямов

	 



В ОТРК РИЦ «Югра» прошла пресс-конференция о предстоящем всероссийском конкурсе «Любимый учитель», который впервые состоится в Югре. На вопросы журналистов ответили заместитель губернатора Югры Алексей Путин, заместитель председателя центрального совета сторонников партии «Единая Россия» Олег Пташкин, финалист всероссийского конкурса «Любимый учитель», учитель Югорского физико-математического лицея – интерната Иван Пачин, а также основатель и лидер силового шоу «Русские Богатыри», семикратный рекордсмен книги рекорда Гиннеса, председатель федерального комитета по делам молодежи сторонников партии «Единая Россия» Александр Муромский.
 Конкурс «Любимый учитель» регионального значения проводится в Югре с 2011 года, причем достаточно успешно. Совет сторонников «Единой России» рассмотрели данный проект, одобрили положительный опыт региона, решили провести конкурс всероссийского уровня. В Ханты-Мансийске состоится финал мероприятия. Следует отметить, что в конкурсе приняли участие 27 регионов. Соревнования проводятся для того, чтобы вновь обратить внимание молодежи на профессию учителя.
Александр ВЬЮТКИН
