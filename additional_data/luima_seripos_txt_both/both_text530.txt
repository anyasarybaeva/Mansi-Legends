
Ма̄н ӯсувт грант нампа нё̄тмил ма̄гсыл каснэ ма̄хум акван-атыглавēсыт. Округув янытыл аквъёт пуссын 26 заявка-нэ̄пак тотыглавес. Тит хо̄тал сыс Природный ресурс ос несырьевой  сектор экономика департаментыт рӯпитан кӯщаитын та̄н хӯнтлувēсыт. 

Ты та̄л сыс округув янытыл са̄в йильпи община пӯсвес. Cа̄выӈпа̄лэ соссаӈ ма̄хум та̄нти ва̄рум общинаныл. Тот рӯтыг о̄лнэ ма̄хманыл рӯпитэ̄гыт. Олн сэ̄лнэ ма̄гсыл са̄всыр пормас ма̄щтырлэ̄гыт, во̄рт пил ва̄тэ̄гыт, ӯльпа па̄квсам щё̄питэ̄гыт ос ла̄хс то̄слэ̄гыт. Та коныпал пувнэ хӯланыл хӯл щё̄питан колн тыналыяныл. Сэ̄лнэ олнанылтыл та̄нтина̄нылн э̄рнэ пормаc ёвтэ̄гыт. 
Департамент колт туризм щирыл рӯпитан нэ̄ Ирина Арканова ла̄выс: «Округувн ёхталан мӯй ма̄хмыт соссаӈ мир пēс йис о̄лупсал пӯмщалахтэ̄гыт. Ма̄н округув Бурятия ос Саха (Якутия) республикаг ёт акв ляпа щирыл мӯй ма̄хум тыг тотыглаӈкв вēрмēв. Со̄ль, соссаӈ ма̄хум рӯпитаӈкв ка̄сащēгыт, таӈхēгыт ос вēрмēгыт. Туристыт ёт округувт иӈ мощща рӯпитэ̄в. Пēс йис пораныл тыт о̄лнэ ма̄хмытын хумус вēрмēв, та щирыл та нё̄тэ̄в. Турист ма̄хум ёт рӯпитанэ̄в хӯрум та̄лыг ты то̄влыс. Ты та̄лыт сыс округувт атхуйплов община тэ̄ланыл ёмас минасыт».
2013 та̄лт округ бюджетныл титхуйплов миллион солко̄ви та̄стувес. Ты порат щар яныг нё̄тмил хӯрум миллион атса̄т со̄тыра солко̄ви во̄виньта̄лвес. Кӯщаит тамле яныг олн миӈкв ат вēрмēгыт.  
 
Александр ВЬЮТКИН
 

 



В сентябре этого года в Ханты-Мансийском округе был объявлен конкурс по предоставлению грантов губернатора, способствующих  развитие этнографического туризма.
Защита проектов была организованно департаментом природных ресурсов и несырьевого сектора экономики Ханты-Мансийского округа. В течение двух дней было заслушано 26 заявок. Среди которых самый дорогой проект был представлен в размере 3 миллионов 500 тысяч рублей.
Автор С. Вьюткин
