

	Литература та̄л та о̄вылтахтас 

	Югра янытыл о̄лнэ ма̄хум ма̄гыс 2015 та̄л Литература  та̄лыг ла̄ввес. Ань газетатт, журналытт сыре-сыр потрыт, мо̄йтыт са̄в вос хансаве. То̄нт ма̄хум пуссын матыр-а̄ти са̄внув ловиньтаӈкве патнувыт. Ма̄н о̄с ювле ул вос хультэ̄в, на̄н ма̄гсылын са̄всыр пӯмыщ потрыт, мо̄йтыт хансуӈкве патэ̄в. На̄нки матыр потыр о̄ньщегы̄н ке, ма̄навн кēтуӈкве вēрмегы̄н, ма̄хумн вос ловиньтавет.

	Валентин Дёмин урыл ма̄н мо̄лты №20 газетавт хансыгласӯв. Тав ань на̄н ма̄гсылын такви хансум мо̄йтэ ма̄навн кēтыстэ. Ты таквс ма̄ньлат пыг армиян лусытаӈкве во̄ввес, хотталь Архангельский область нупыл та тотвес. Та̄л сыс тав ма̄ньщи ла̄тыӈ хот-ёрувлаӈкве хурахлы. Тавēн ла̄вēв, ка̄сыӈ хо̄тал акв-кит ла̄тыӈ номтэ̄т вос номылматыгла̄лы, та щирыл ла̄тӈыт ат ёрувлахтэ̄гыт. Пыг ёмас ма̄т вос лусыты, пус ка̄т, пус ла̄гыл тавēн, На̄й-О̄тыранэ̄н вос ӯргалаве!


		Акв па̄вылт пēс порат увщииг-э̄щиг 

		о̄лсы̄г. Ща̄нь-а̄щ тэ̄н ат о̄щсы̄г. Омагēн-атягēн сорумн патсы̄г. Па̄влыӈ ма̄хманэ̄н тэ̄н нё̄тве
		сы̄г. Таи ма̄гсыл тэ̄н лю̄льсаӈ ат о̄лсы̄г. Увщитэ сака ёмас, ном
		тыӈ, ка̄ркам нэ̄ о̄лыс.

		Э̄ще савыӈыг, оссам-па̄лаг о̄лыс. 

		Увщитэ колсори рӯпата пуссын ва̄рыс: тэ̄нут па̄йтыс, маснут ю̄нтыс, колэ сыстамыг о̄ньщистэ ос па̄влыӈ ма̄хманэ̄н нё̄тыс. Та̄н таве э̄руптасаныл. Э̄ще нэ̄матыр ат ва̄рыс. Тав хо̄тал палыт нас ӯнлыс, туп потыртас ос увщитэ нупыл сунсыс, хумус 

		таитэ рӯпиты. Увщитэ тав нупылэ ат кантлыс. 

		Аквнакт тэ̄лы порат та̄н па̄вланылн са̄лыӈ суныл акв пыг ёхтыс. Тав хоса лё̄ӈх йис, сака ва̄гта̄л патыс. Са̄лыянэ ӯщлахтуӈкве о̄с тахсыт. Тав акв 

		колкве ка̄салас, тув ёхтыс, ос э̄т хӯлуӈкве во̄вхатас. Та колт увщииг-э̄щиг о̄лсы̄г.

		Увщитэ а̄ви па̄лыг-пунсыстэ, пыг юв-та̄ртыстэ. Пыг китыглахты:

		– Нэ̄н колынт а̄нум мощ ӯщлахтуӈкве 

		ро̄ви? Ам сака ва̄гта̄л патсум, са̄в хо̄тал йисум, са̄лыянум о̄с 

		ва̄гта̄л патсыт.

		Увщитэ ювле ла̄выс:

		– Атхунь, щалтэн. Кон ащирмаӈ, ул сака по̄львēсын. Са̄лыянын кол по̄хат вос ӯщлахтэ̄гыт. 

		Пыг колн юв та щалтыс. Тот ёмас, рēгыӈ о̄лыс. Тав маснутанэ витыӈыг ос хащлумыг о̄лсыт. Увщи тав маснутанэ то̄слуӈкве но̄х-тагатасанэ. Тувыл тавēн тэ̄нут ос ща̄й а̄ны пасан тармыл ӯнттыс. 

		Пыг тэ̄пъялас, пӯма-щипа ла̄тыӈ ла̄выс:

		– Сака портыӈ тэ̄нут ос исум са̄ккарыӈ ща̄й айсум. Наӈ ёмас колыӈ кӯщай нэ̄. 

		Тав ла̄щлакв исылтахтас. Увщи таве китыглытэ:

		– Лё̄ӈхыт хумле яла
		сасын? Ань э̄лаль 

		хоталь минэ̄гын? 

		– Ам ӯс нупыл ми-нэ̄гум.Тот ам рӯт ма̄хманум о̄лэ̄гыт,-пыг ювле ла̄выс.

		– Манрыг мēн кол-мēн наӈ юв-щалтсын? Мо̄т хо̄тпат палт ат вēрмысын минуӈкве? - э̄ще китыглахты,- Мēн мēнки марум ма̄т о̄лымēн. Наӈ наӈки 

		нупылын сунсэн, мас
		нутанын пēсыт, хащ
		лумыт. Наӈ а̄нумн 

		ат мӯстэ̄гын. 

		Пыг э̄щ нупыл ювле нэ̄матыр ат ла̄выс. Увщи э̄ще нупыл кантыӈыщ а̄ӈкватас. 

		Кон турманыг ēм
		тыс. Увщи пыг ма̄гсыл пēрина нортыс. Тувыл пуссын ёл та хуясыт.  Хунь а̄лпыл 

		постыглас, пыг но̄х-са̄йкалас, пēринал но̄х-лю̄люмтас. Увщи пасан щё̄питас, ща̄йпут па̄ялтас. Э̄ще тай иӈ хуйгала̄лы. 

		– Пасан ва̄тан тыг йиен. Ань тэ̄ӈкве патэ̄гын, - увщи пыг нупыл ла̄выс. 

		Пыг пасан ва̄тан ӯнтыс. Увщи э̄ще но̄х-са̄йкатаӈкве патыстэ.

		– А̄нум ул новēлн, 

		ам хуюӈкве таӈхēгум,- э̄ще ла̄выс о̄с та  лэ̄пт-хатас. 

		Увщи ос пыг тэ̄нк-кетэ̄н та тэ̄сы̄г, ща̄й айсы̄г. Пыгн минуӈкве пора ёхтыс. Увщи тавēн тосам маснутанэ ювле-мисанэ. Э̄ти тав пыг хащлум маснутанэ ю̄нтсанэ. Кон кол по̄хат сытам ма̄т ос ӯщлахтам са̄лыянэ лю̄льсыт. А̄ги пыгын лё̄ӈхын тэ̄нут 

		ёт щё̄питас. 

		– Пӯмащипа наӈын, наӈ сака ёмас колыӈ кӯщай нэ̄. Ам ма̄гсы
		лум са̄в ва̄рмаль ва̄р-сын. Ам наӈын ат ёрувлылум,-пыг увщи нупыл ла̄выс. 

		Тувыл са̄лыӈ сунын ӯнтылматас, э̄лаль та тахас.

		Са̄т хо̄тал ювле хультыс. Кон тӯйис. Увщи 

		акваг та рӯпиты. Илттыг тав колэ по̄хат 

		хӯрум войкан ос нё̄тнэ са̄лыт нэ̄глапасыт, та̄н са̄лыӈ сунын кēрим о̄лсыт. Пыг сун тармыл ӯнлыс. Тав хорамыӈ ос пуныӈ мольщаӈыл масхатым о̄лыс. Тав 

		по̄хатэ̄т яныг то̄тап лю̄лис. Увщи колныл кон-ква̄лапас. Пыг та-вēн тох та ла̄выс:

		– Са̄всыр ма̄т ам 

		яласасум, ос тамле 

		ёмас а̄ги ат хо̄нтыгла-сум. Ам Ӯс-О̄тыр пыг, наӈын ам ётум о̄луӈкве во̄вилум.  Ам наӈын нэ̄г ке тотылум, наӈ ка̄сащēгын? 

		 Увщи хоса ат номсахтас.

		– Ам наӈ ётын 

		о̄луӈкве  патэ̄гум, ам наӈын сака э̄руптылум! 

		Ӯс-О̄тыр пыг яныг то̄тапныл хорамыӈ 

		сахи кон-лэ̄ватастэ ос увщин мӯйлуптастэ. 

		Э̄щ иснасныл тыи 

		нупыл нас сунсыс. Тав сыме сака ща̄ргыс. Ӯс-О̄тыр пыг увщитэ 

		сун тармыл ӯнттыстэ, са̄лыянэ нупыл ро̄ӈхув-лас, са̄лыт молях э̄лаль та ха̄йталтахтасыт. Ос ӯсн аквъёт та минасы̄г, тот о̄луӈкве патсы̄г. 

		Хоса ос щуниӈ о̄лупсал о̄лсы̄г. Са̄в ня̄врам о̄щ
		сы̄г, са̄в ня̄врам ян-малтасы̄г. 

		Ос маныр э̄ще ёт ēмтыс, нэ̄мхотьют ат 

		ва̄г.

		Валентин ма̄ньщи ла̄тӈыл хансум потре 

		Софья Власенкован (Рукован) ёмащакв хансуӈкве нё̄твес. Ты хо̄тпаг сас Москва ляпат хотты ӯсыӈ ма̄т о̄лэ̄г. Ос таи ёмас, тэ̄нки ща̄нь ла̄тӈēн э̄лаль ва̄ӈкве сака таӈхēг. Тэ̄н пуссын ма̄ньщи ма̄хманув йильпи 2015 та̄лыл янытлыянэ̄н.

		Ты ло̄пс Тамара 

		Мерова щё̄питастэ

		 

 



Жили-были две сестры. Рано не стало родителей, поэтому дети остались сиротами. Им помогали односельчане. Старшая сестра была умницей и трудолюбивой, а младшая ленивой и глупенькой. Старшая уже с утра была при домашних делах, а еще успевала помочь другим людям. Её все уважали. А младшая вставала к полудню, ничего не делала, только наблюдала за сестрой и разговаривала. Старшая сестра на неё не сердилась.
Однажды к их дому на оленьей упряжке подъехал путник. Долгая дорога его утомила, он был уставший.
- Можно войти в ваш дом? Я устал, и моим оленям нужен отдых.
Старшая сестра ответила:
- Конечно, добро пожаловать. На улице мороз, ты замерз, грейся. Пусть олени отдыхают в загоне.
Молодой путник вошел в дом. Там было тепло и уютно. Его одежда была промокшей и старой. Сестра принялась ухаживать за гостем. Развесила сушить одежду, накрыла стол. Гость поел и поблагодарил девушку.
- Еда была очень вкусной и сытной. Ты замечательная хозяйка.
- Дорога была долгой? Куда дальше путь держишь?
- Я еду в сторону города. Там живут мои родственники, - ответил юноша.
- А почему ты остановился в нашем доме? – встряла в их разговор младшая сестра. - Что других соседей не было? Нам и самим тут место мало, а потом ты бедно одет. Ты мне не нравишься.
Ничего не ответил ей путник. Сестра лишь строго взглянула на младшую. Она постелила постель гостю. Все легли спать.
Когда рассвело, юноша соскочил с постели. Старшая уже накрыла стол, вскипятила чай. Младшая ещё спала.
- Присаживайтесь к столу. Угощайтесь, - пригласила девушка юношу.
Он сел у стола. А девушка направилась будить сестричку.
- Не трогай меня. Я ещё спать хочу, – пробурчала младшая в ответ и снова накрылась одеялом.
Девушка и парень поели вдвоем. Гость засобирался в путь. За ночь его одежда подсохла, и старшая сестрица даже успела залатать дыры. В дорогу она приготовила и еду.
- Спасибо за хорошее гостеприимство. Ты добрая домохозяйка. Я о тебе не забуду, – сказал перед отъездом юноша. Сел на нарту и умчался.
Прошла неделя. На улице шел снег, старшая сестра была занята домашними хлопотами. Вдруг у дома внезапно появилась упряжка из трёх белых оленей. На нартах сидел молодой человек. Он был богато одет. А рядом стоял сундук. Старшая выбежала на улицу навстречу гостю. Это был тот самый юноша.
- Много я странствовал по миру, но такой девушки, как ты, больше не встречал. Я сын градоначальника города, Ус-Отыр пыг, желаю взять тебя в жены. Ты согласна?
Девушка, не долго думая, ответила.
- Я стану твоей женой, ведь я полюбила тебя!
Тогда сын градоначальника вытащил из сундука подарки и подарил невесте. Младшая в то время стояла у окна и наблюдала за происходящим. Она позавидовала. Ус-Отыр пыг усадил девушку на сани, присвистнул на оленей, и они умчались по дороге. Они уехали и вскоре поженились. Жили долго и счастливо. Много детей вырастили.
А что стало с другой сестрицей – никому не известно.
Валентин ДЁМИН 
Перевод на русский язык Тамары Меровой
