

	Хурит ма̄ньщи нэ̄ Надежда Калистратовна Филиппова по̄слым о̄лы. Ха̄льӯс район Сӯкыръя па̄вылн ялмум порат ам школан щалтсасум, тав ётэ хо̄нтхатыгласум. Надежда Калистратовна тэ̄нут па̄йтым тот са̄в та̄л рӯпиты. Мēн потрамасмēн, на̄н ань тав потре ловиньтэлы̄н.–   Тыт ам школа ӯнттын па̄сыл рӯпитэ̄гум, садикын ос школан ялантан ня̄врамыт ма̄гыс тэ̄нут па̄йтэ̄гум. Ат ня̄врам о̄ньщēгум. Яныг пыгум ва̄т нупыл китыт та̄лэ то̄влыс, наме Андрей. Ханты-Мансийск ӯст училища а̄стлас, ань Ха̄льӯст рӯпиты. Хӯрманум школат ханищтахтэ̄гыт - Яна а̄гим онтолов классыт, Федя пыгум хо̄тыт классыт ос Максимум нилыт классыт. Щар ма̄нь пыгум Антошам нила та̄лэ, садикын яланты. 

	О̄йкам о̄с ты школат кӯр па̄лтыглым рӯпиты. Ам щēмьям ёт Сӯкыръя па̄вылт о̄лэ̄гум, о̄йкамēнтыл кол ӯнттысамēн.    

	– Наӈ хо̄т яныгмасын?

	– Саранпа̄вылт яныгмасум. А̄тям Калистрат Петрович Хозумов, Хо̄рыӈпа̄выл хум. О̄лме палыт совхозт рӯпитас. Омам Нина Афанасьевна, а̄ги о̄парищ наме Качанова, Ха̄ӈла па̄вылт самын патыс. Ма̄н хо̄т ня̄врам о̄лсӯв. Яныг ка̄ӈкум Петр а̄тимыг емтыс. Альбина увщим Украина хо̄н ма̄т о̄лы, Лена увщим Я̄сунт па̄вылт о̄лы.

	Надежда тамле ка̄ркам, потрыӈ ма̄ньщи нэ̄кве. Ты я̄тил хо̄тпав щēмьятэ ёт пуста̄гыл вос о̄лы, На̄янылн-О̄тыранылн вос ӯргалавет!

	 

	Светлана РОМБАНДЕЕВА

	 

	 



Надежда Калистратовна Филиппова уже много лет работает поваром в Щекурьинской школе Березовского района.
Надежда - многодетная мама, она с мужем воспитывают пятерых детей. Старший сын Андрей окончил училище в Ханты-Мансийске, работает в п. Березово. Средние дети – Яна, Федя и Максим – учатся в школе. Самый маленький – Антоша посещает детский садик. Они построили дом. Жить в д. Щекурья им очень нравится, здесь чистый воздух, тишина, благодать.
Надежда Калистратовна родилась в мансийской семье. Папа Калистрат Петрович Хозумов родом из д. Хурумпауль, всю жизнь работал в совхозе. Мама Нина Афанасьевна была из д. Ханла. Они вырастили шестерых детей.
Семье Надежды пожелаем доброго здоровья, благополучия!
Светлана РОМБАНДЕЕВА  
