
Ты хурит Сергей Андреевич Евлахов по̄слым о̄лы. Тав А̄с я̄ ва̄тат о̄лнэ Алы Ня̄рихумит па̄вылт самын патыс. Ань Лӯи Ня̄рихумит па̄вылт о̄лы.
А̄тятэ наме Андрей Кириллович Евлахов во̄раян ос хӯл алыщлан хумыг о̄лыс, ты коны­пал тав Саранск ӯст олн ловиньтан хо̄тпаг ха­нищтахтас. Па̄влэ̄т кол­хоз о̄лум порат, Андрей Кириллович тот ма̄хум сэ̄лнэ олнаныл ловинь­тым рӯпитас.
Оматэ наме Фёкла, Посал па̄вылныл о̄лыс. Тав о̄лме палытыл хӯл алыщлас, ня̄врамыт ян­малтас. Нэ̄г-хумыг нёло­лов ня̄врам о̄щсы̄г – та̄н халанылт ат а̄ги, хӯрум пыг.
Сергей Андреевич щар яныг увщитэ наме Татьяна, тав ань Лӯи Н я̄ р и х у м и т п а̄ в ы л т щēмьяӈта̄гыл о̄лы. Ти­тыт увщитэ Глафира. Тувыл Светлана, тав ань Ханты-Мансийск ӯст о̄лы. Нилыт ня̄врамыг Сергей о̄лы. Тав ёлыпа̄лэ̄т Екатерина э̄ще щēмьяӈта̄гыл Радуж­ный ӯст о̄лы. Катя ёлыпал а̄пщитэ наме Алек­сей. Тавēныл ма̄ниг о̄лнэ э̄щаныл наме Алексан­дра. Тав ань о̄с Радуж­ный ӯст о̄лы. Тувыл питипатта а̄пщияныл - Николай. Тыи ты акв яныг юртыӈ колта̄гыл.
Сергей о̄выл хӯрум класс Алы Ня̄рихумит па̄вылт а̄стлас. Тувыл тав Перегрёбный па̄вылн ханищтахтуӈкв тēтвес. Тот н ёл ол о в к л а сс а̄стламе юи-па̄лт Тю­мень по̄хат о̄лнэ Успенка ӯсын тракторыл яласан хумыг ханищтахтуӈкв минас. Тот тав хӯрум та̄л ханищтахтас.
Ос та̄ра ювле так­ви па̄влэ̄н ёхтыс. Тыт тав трактористыг совхозын рӯпитаӈкв вуй­вес. То̄нт трактор мощща о̄лыс, рӯпата то̄вылхатас. Э̄тэ-хо̄талэ кол ӯнттын ма̄гсыл нор, кӯр па̄лтыглан на̄йив рай­он янытыл хартыглас. Тэ̄лы ос осыӈ тӯйт порат лё̄ӈх ялыглым аквписыг яласас.
Тракторыл ва̄тахтем та̄л рӯпитас. Та сыс манырсыр тракторыт о̄лсыт, пуссын яласаса­нэ. Мо̄лты Октябрьский па̄вылт тракторыл яла­сан ма̄гыс э̄рнэ нэ̄паканэ йильпииг щё̄питасанэ. Ань та ат са̄всыр нампа тракторыл ос ма̄шинал яласаӈкв вēрми.
Сергей Андреевич ань тактēт о̄лы. А̄нумн тав ла̄выс: «Мēн э̄квамēнтыл акван ёмщакв ро̄влахтаӈкв ат вēрмысмēн».
Тэ̄н щēмьятэ̄н яныг, ат ня̄врам янмалтасы̄г. Щар яныг а̄гитэ̄н наме Татьяна. Тав ань Тур­ция мо̄т хо̄н ма̄т о̄лы. Тыт о̄лме порат Ханты-Мансийск ӯст лēккарыг ханищтын кол а̄стлас. Та юи-па̄лт та̄ра мо̄т хо̄н ма̄н о̄луӈкв ми­нас. Та̄л сыс акв щёс юв мӯйлуӈкв аквписыг ёх­талы.
А̄гитэ̄н ёлы-пал пыг о̄ньщēг, наме Андрей. Тав ос Ягрим па̄вылт йӣвныл матыр ма̄щтырлан хумыг ханищ­тахтас.
Титыт пыгēн наме Во­лодя, тав юн о̄лы. Шко­ла а̄стлас ос автомеха­никыг ханищтахтас. Па̄вылт тамле рӯпитан ма̄ а̄тим, та пēнтсыл ань тав клубт сторожиг рӯпиты. Хӯрмит пыгēн наме Юра. Тав Ханты-Мансийск ӯст инженермеханикыг юи-о̄выл та̄л ханищтахты.
Щар ма̄нь а̄гитэ̄н наме Лидия. Тав мощ мо̄лалнув ма̄нь ня̄врамыӈыг ēмтыс. Ня̄врам а̄тятэ мощēртын армия­ныл юв ты ёхты.
Тамле ёмас ма̄ньщи хумын ам са̄в щуньпаща ла̄тыӈ тēтэ̄гум. На̄й-О̄трын щēмьятэ вос ӯргалаве. Сергей Андре­евич са̄в та̄л пуста̄гыл вос о̄лы.



В деревне Нижние-Нарыкары Октябрьского района я встретился с одним замечательным человеком. Сергей Андреевич Евлахов по национальности - манси,  родился в большой семье в деревне Верхние-Нарыкары. Отец был охотником, рыбаком, а после учебы на бухгалтера в г.Саранске он долгое время работал по своей профессии. Так как  семья была большая, мать занималась воспитанием детей.
Сергей Андреевич после службы в Армии поехал учиться на тракториста. Много лет работал трактористам. Он имеет права на различные виды техники, в настоящее время у него открыты пять категорий.
В большой семье растут пятеро детей. Все получили образование. Старшие дети имеют свои семьи.
