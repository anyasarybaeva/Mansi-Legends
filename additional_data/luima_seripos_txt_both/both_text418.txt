
 
 Дарья Никитична школат ня̄врамыт ханищтым атпан нупыл нила та̄л рӯпитас, «Заслуженный учитель Российской Федерации» яныг намыл майвес. Ты тув Кульпасн ялмум порат, ам тав палтэ щалтсасум. Дарья Никитична ёт мēн ӯнлахо̄лсумēн, потрамасмēн. На̄н ань э̄лаль тав потре ло-виньтэлы̄н.
– Ам Кимкъясӯй па̄вылт 1940 та̄л порат 
ма̄нь таквс э̄тпос 26 хо̄талт самын патсум, 
тот яныгмасум. О̄выл классытыт Няхлаӈ па̄-вылт ханищтахтасум, то̄нт Кимкъясӯй па̄влувт школа а̄тим о̄лыс. Атыт классын ос тыг, Кульпасн тотвесӯв, школа тыт а̄стласум. Ханты-Мансийск ӯсн минасум, тот педучилищат нила та̄л ханищтахтасум. Тувыл ювле йисум, о̄выл классытыт ня̄врамыт ханищтым акваг тыт та рӯпитасум. Рӯпита-нэм порат юи-о̄выл та̄-лытт яныг классытт ханищтахтам ня̄врамыт ма̄ньщи ла̄тӈыл ханищтасанум.
Омам наме Варвара Васильевна, а̄ги о̄парищ наме Канева. А̄тям Никита Павлович Рокин. Тэ̄н нё̄рт яласасы̄г, са̄лыӈ колт о̄лсы̄г. Ам хом ты номилум, тэ̄н нё̄рн минэ̄г, а̄нум то̄ванакт На̄ста щащēквам палт хуль-туптытэ̄н. Щēмьявт ма̄н лов ня̄врам о̄лсӯв.
О̄йкамēнтыл мēн Кимкъясӯй па̄вылт акван-хо̄нтхатасмēн, тав о̄с тот яныгмас, наме Игорь Алексеевич. Ма̄ньщи ла̄тӈыл потыртаӈкве сака ха̄сыс, рыбакыг рӯпитас, бригадирыг о̄лыс. Хотталь щалтме китхуйплов та̄лыг ты ēмтыс. Хӯрум ня̄врам о̄ньщимēн. Яныг пыг-мēн Олег, щēмьяӈ та̄гыл тыт о̄лы. Люда а̄гимēн Ягримт о̄лы, ня̄врам садикыт воспитателиг рӯпиты. Щēмья о̄ньщи, пыгаге янгыг. Ма̄нь пыгмēн Саша о̄с тыт о̄лы, кит ня̄врам о̄ньщи. 
Ам пенсиян минамум юи-па̄лт школат 
иӈ нилахуйплов та̄л рӯпитасум. Ань ат рӯпитанэм, онтолов та̄лыг ты ēмтыс. О̄влэ̄т номсэ̄гум, рӯпитаӈкве ат патэ̄гум, юн маныр ва̄рēгум. Юн, насати, са̄в тэ̄ла о̄лы. Ам ань анēква ос яныг щащēква, хо̄т апыгрищ ос акв апыг апыгрищ о̄ньщēгум.
Дарья Никитична 
тамле ёмас, сымыӈ хо̄т-па. Тав ань юн колсори рӯпата ва̄рнэ̄тэ коны-пал, ка̄тыл са̄всыр пормасыт ма̄щтырлы, щаквщи. Ань ты э̄тпос 26 щислат тав самын патум хо̄талэ. Ма̄н, редакцият рӯпитан ма̄хум, ты я̄тил хо̄тпав нам хо̄-талыл ос ня̄врам ханищтан ма̄хум ялпыӈ хо̄талыл янытлылув! Са̄в та̄л пуста̄гыл вос о̄лы, На̄янэ̄н-О̄тыранэ̄н вос ӯргалаве. 
 



 
Завтра, 5 октября, День учителя. В преддверии этого дня, хочется рассказать об учителе с большой буквы – Дарье Никитичне Голошубиной, проживающей в п. Сосьва Березовского района.
Дарья Никитична родилась в 1940 году в д. Кимкьясуй. Окончила начальную школу в д. Нильдино, в старших классах училась в п. Сосьва. По окончании Ханты-Мансийского педучилища 44 года проработала в Сосьвинской средней школе учителем начальных классов. Из них 14 лет работала учителем мансийского языка в старших классах.
Родители Дарьи Никитичны были оленными людьми. Мать - Варвара Васильевна, в девичестве Канева, отца - Никита Павлович Рокин. У них было десять детей.
Маленькую Дашу они часто оставляли с бабушкой Анастасией, а сами надолго уезжали кочевать с оленями.
Муж Дарьи Никитичны был тоже родом с д. Кимкьясуй, Игорь Алексеевич работал бригадиром у рыбаков, хорошо знал мансийский язык. Они вырастили троих детей - сыновей Олега и Александра, и дочь Людмилу. У всех свои семьи. У Дарьи Никитичны пять внуков, одна внучка и одна правнучка. Будучи на пенсии, она никогда не сидит без дела, кроме работы по дому, вяжет крючком и спицами, вышивает.
С детьми Дарья Никитична всегда говорила простым, понятным им языком, шутила и играла с ними. Да, действительно, эта добрая, мудрая женщина  каждый день отдавала свое сердце детям, любя и защищая их. Поэтому она заслужила такое высокое звание - «Заслуженный учитель Российской Федерации». Мы поздравляем Дарью Никитичну с Днём Учителя! Желаем ей здоровья, радости, счастья!
Автор С. Ромбандеева
