
«Са̄т та̄л ӯщлахтын хо̄тал та̄л». Тамле ла̄тыӈ Ня̄хщамво̄ль па̄влувт о̄лум хум Яков Иовлевич Рочев урыл красноармейский нэ̄пакт хансым о̄лыс. Тав са̄т та̄л Советский Армият лусытас. 
Ка̄тыл хурит по̄слан хум Владимир Александрович Игошев  Ня̄хщамво̄льн ёхталаме порат Яков Иовлевич Рочев хурин по̄сластэ. Такви картинатэ 1989 та̄лт по̄слуӈкв а̄стластэ ос «Оленевод Яков Рочев» намаястэ. Ты хури В.А. Игошев музей-колт Ханты-Мансийск ӯст ань суссылтаве. Яков Иовлевич Рочев са̄лы ӯрнэ хумыг о̄лыс, войнат хо̄нтлас. 
Армиян тав 1938 та̄лт таквсы порат тотвес. Война хунь о̄вылтахтас, юв аты ёхталас, та̄ра хо̄нтлаӈкве минас. Ты та̄рвитыӈ та̄лт тав та лусытас. Берлин ӯс мус ялыс. Тав Центральный, Белорусский фронтыт хо̄нтлас,  Днепр я̄ вуянтас. Ты юи-па̄лт э̄лаль: Гомельский, Хомич-Речицкой, Калинкович-Мозерский, Рогачевско-Жлобинский (лӯпта э̄тпос 1944 та̄лт), Бобруйский (о̄йттур э̄тпос 1944 та̄лт), Варшавский, о̄выл ос китыт Берлинский фронтыт хо̄нтлас.

Войнат сапёрыг о̄лыс. То̄нт  ма̄глыт о̄щнэ по̄сыл «Отличный минёр» майвес. Тав хо̄нтлам поратэ урыл тох потырта̄лыс: «Тэ̄лы пора о̄лыс. Кон тӯис. Ма̄н пуссын ӯщлахтасӯв. Илттыг ро̄ӈхувлавесӯв: «Щё̄питахтэ̄н, ань э̄лаль хо̄нтлаӈкве минэ̄в!» Та̄ра «Катюшат» па̄тлуптаӈкве та патсыт.  Но̄ӈхал-а̄ӈкватасӯв, таса̄вит немес то̄влыӈха̄пыт яласэ̄гыт. «Катюшат» то̄нт ма̄навн сака ёмащакв нё̄тсыт.  Хунь я̄ ӯлтта унсыслӯв, ма̄ тармыл таса̄вит алым немсыт хуясыт, ё̄масан ма̄ щар а̄тим о̄лыс. Ос хотьютын та̄н тыг во̄ввēсыт?!  Сыраиӈ та̄гыл ёхтысыт, таил та холасыт. 
Победа хо̄тал ам Берлин ӯст янытласлум. Тот комендант пēнтсыл рӯпитасум. Та хо̄тал о̄с ёмащакв номилум, лю̄льсум, тусанум хӯратасум, тувыл лейтенант ам палтум  щалтапас ос ща̄гтым та ро̄ӈхалтахтас: «Победа!» Ам та̄ра ат а̄гтсум, кон-ква̄лапасум: ма̄хманум  пуссын писалил но̄ӈхаль-па̄тлуптэ̄гыт, сынгатахтыглэ̄гыт, аниглахтэ̄гыт». 
Хо̄нтлан нак оигпам юи-па̄лт Яков Иовлевич Рочев юв ёхтыс. Са̄лы ӯрим Киров нампа  колхозт рӯпитас ос во̄раян хумыг промхозт о̄лыс. Тавēн мāн пӯмащипа лāвēв.



Художник Владимир Александрович Игошев написал картину «Оленевод Яков Рочев» в 1989 году. Полотно хранится в Доме-музее народного художника СССР В. А. Игошева в городе Ханты-Мансийске.  Яков Иовлевич Рочев жил в селе Няксимволе, работал пастухом- оленеводом, был ветераном Великой Отечественной войны.
На воинскую службу его призвали в сентябре 1938 года. По окончании службы сразу был направлен на фронт. На войне был сапёром. Награжден нагрудным знаком «Отличный минёр». Якову Иовлевичу особенно запомнилась переправа через Одер. О тех событиях он вспоминал: «Зима. Снежок. Стояли мы в обороне, отдыхали. Вдруг команда – «Наступление!» И тут ударили наши «Катюши». А в небе немецкие «этажерки» –  видимо-невидимо. Помогли нам «Катюши». Когда перешли на другую сторону Одера, немецких  солдат много лежало убитыми, что даже ступить было некуда. А кто их сюда звал?!  С мечом пришли, от меча и погибли. А Победу я встретил в Берлине. В то время коменданта замещал, отвечал за эвакуацию немецких заводов. Стою – бреюсь, вдруг вбегает старший лейтенант и кричит: «Победа!» Но я не поверил, выбежал на улицу, а там все стреляют, салютуют, обнимаются».
 

На фронте Яков Иовлевич Рочев воевал на Центральном и первом Белорусском фронтах. Участвовал в операциях: форсирование Днепра, Гомельской операции, Холмич – Речецкой, Калинковец – Мозерской, Рогочевско-Хлобоинской, Бобруйской, Варшавской,  первой и второй этапах Берлинской операции. Имел множество наград.
После войны вернулся в родной Няксимволь, работал пастухом-оленеводом в колхозе имени Кирова. Был одним из лучших  охотников промохототделения. 
