

	Хо̄тпа рӯпатаныл по̄хын минуӈкве акваг ке ла̄ваве манос сэ̄лум олныл та̄ра ат ойтаве, тав Евгений Кривобоков палт ты урыл пищма хансуӈкве манос тав палтэ ялуӈкв вēрми. О̄йка ты ма̄хумн нё̄туӈкве ла̄выс. Тав рӯпата ӯргалан инспекцият кӯщаиг о̄лы. Евгений Владимирович акваг ла̄ви, э̄лумхо̄лас рӯпататэ̄ныл нас тох по̄хын ке кēтвес, та̄н палтанылын ёхталаӈкве ул вос пилы. Хо̄тпа инспекцият заявление-нэ̄пак ке хансы,  то̄нт та̄н та̄ра ты организация уральтаӈкве о̄вылтахтэ̄гыт. 

	Ты та̄л хо̄т э̄тпос сыс та̄н акв со̄тыра 756 организация уральтасыт. Тот  5 со̄тыра 506 лю̄ль тэ̄ла хо̄нтсыт. Ты организацият яныг штраф-олныл пинсаныл. Та̄н пуссын аквъёт 24 миллион арыгкем штраф-олн ойтсыт. Югра ма̄т рӯпитан организацият халт кол ӯнттын ма̄хум лю̄льсаӈ о̄ньщавет, са̄всыр щирыл урккуптавет, мощща олныл ойтавет. Инспекция тот 949 лю̄ль тэ̄ла хо̄нтыс. 

	Хо̄т э̄тпос сыс ты та̄л 12 э̄лумхо̄лас рӯпитым а̄тимыг ēмтыс, 39 хо̄тпа са̄кватахтас. Та организацият, хо̄т тамле лю̄ль тэ̄ла о̄лыс, ань пуссын уральтавет. 

	Евгений Кривобоков о̄с акв ва̄рмаль урыл потыртас. Ты э̄лы-палт тав палтэ са̄в ма̄хум акв та̄рвитыӈ ва̄рмаль ёт ёхталасыт, та̄н ӯщлахтын ма̄н ялнэ билет-нэ̄паканыл ма̄гсыл олныл ат ойтвēсыт. Кӯщай ла̄вме щирыл, ты урыл 2006 та̄л пирмайтым са̄ккон то̄ва ла̄тӈанэ йильпииг хасвēсыт. Ка̄сыӈ организация такви положение-нэ̄пак хансыс, ты хосыт ма̄хумн билет ёвтнэ ма̄гсыл олн мис. Са̄в кӯщаит ты нэ̄пак ат ва̄рсыт, ма̄хум мо̄т ма̄н ӯщлахтуӈкве ялнэ̄ныл ма̄гсыл олныл ат ойтвēсыт. О̄йка ла̄выс: «Ма̄н ты кӯщаит ёт са̄в рӯпитасӯв, са̄всыр нэ̄пакыл хансыгласанӯв, та̄нки ма̄хманыл ул вос урккуптасаныл, олныл вос ойтыяныл. Таи лю̄ль, ма̄хманув са̄кконыт та̄нки ат ловиньтыяныл, тыи ма̄гсыл та̄нки тэ̄ланыл вуянтаӈкве ат вēрмияныл». 

	 

	Людмила Теткина

	 

	 



Главный государственный инспектор труда в ХМАО – Югре Евгений Кривобоков пообщался с журналистами в региональном информационном центре «Югра». Главной темой разговора стали недобросовестные работодатели.
В первом полугодии этого года сотрудники Государственной инспекции труда  провели проверки в 1756 предприятиях и выявили 5506 правонарушений трудового законодательства. Привлекли к ответственности 1144 работодателя, которые выплатили штрафов на сумму более 24 миллионов рублей. Как отметил Евгений Кривобоков, основными нарушениями из году являются оплата и нормированность трудового дня. Самое большое количество нарушений в этом году зафиксировано в строительстве – 949, в торговле – 730 и в транспортной  сфере - 590. 
В этом году за шесть месяцев произошло 12 несчастных случаев на производстве со смертельным исходом, 39 человек получили травмы  различной степени тяжести. Все несчастные случаи произошли из-за не соблюдения элементарных правил техники безопасности. 
Людмила ТЕТКИНА
