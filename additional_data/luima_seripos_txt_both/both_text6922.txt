
Лӯпта э̄тпос ва̄т нупыл хӯрмит хо̄талт Ханты-Мансийск ӯс нэ̄пак ловиньтан колн Владимир Александрович Квашнин во̄виньта̄лвес. Тав писателиг о̄лы, ма̄-вит, во̄руит урыл стихыт ос потрыт нэ̄пакн хансы.
Ты хум о̄лупсатэ урыл потыртас ос такви стиханэ ма̄хумн тот ловиньтасанэ. Владимир Александрович Ха̄льӯс район Саран­па̄вылт 1958 та̄лт самын патыс. Школат лов класс а̄стламе юи-па̄лт э̄лы ма̄н минуӈкве сака ка̄сащас. Ос номтэ щирыл Воронеж ӯсн та минас. Тот мощ о̄лыс, тувыл армиян лӯ­сытаӈкве тотвес. 
Хӯлыт ос во̄руит ӯргалас
Тувыл Саранпа̄вылн ювле ёхтыс, о̄влэ̄т Сось­винский геологоразве­дочный экспедицият кēрныл щаӈквыт ва̄рим (токариг) рӯпитас. Ётыл тав Тобольск ӯс рыбо­промышленный техникум а̄стлас. Ос Саранпа̄выл ляпат овнэ я̄ хӯлыт ӯрга­лым рӯпитаӈкве о̄выл­тахтас. 
Хум ты урыл ла̄выс: 
– Са̄ртын Саквъя̄, Сӯкыръя, Я̄трия, Ма̄нья ос мо̄т я̄т хосыт са̄в ма̄нь па̄влыт ӯнлысыт. Тот са̄­выӈпāлэ ма̄ньщи ма̄хум о̄лсыт, ам та̄наныл пуссын ёмщакв ва̄санум. Та̄н йис ма̄нанылт нот палытыл хӯл алыщлым о̄лсыт. 

Ам тот рӯпитаӈкве ат тахсум, ма̄хум сорх, сӯкыр ос мо̄т я̄ӈк хӯл пувнэ̄ныл порат, та̄наныл штрафыл пинуӈкве э̄рыс. Ам сосса ма̄хум сака э̄руптыянум, тыи ма̄гыс та̄кыщ ат лю̄камтасанум. Тамле ва̄рмаль а̄нумн ат мӯстыс. Тот хӯл ӯргалым нёлолов та̄л рӯпитасум, по̄хын та минасум. 
Владимир Александро­вич Тюменский универси­тетт охотовед-биологыг ханищтахтас. Пыг а̄тятэ̄н ма̄ньта̄гыл во̄рн тотыг­лавес. Тот о̄лнэ ма̄-витэ сака э̄руптастэ. Во̄руит са̄выг хультуптан ма̄гыс сыме сака ща̄ргыс. 
Хӯлыт ӯргалам юи-па̄лт тав Саранпа̄вылт охотоведыг рӯпитаӈкве патхатыглас. Во̄руит ӯргалым ос матахмат та̄л рӯпитас. Аквматнакт тамле ва̄рмаль ēмтыс, пуссын предприятият акван-тӯлуӈкве патвēсыт, тав сокращение щирыл по̄хын та паттувес. 
Такви олн сэ̄лыс
Владимир Александ­ро­вич хунь рӯпата та̄л хультыс, пенсият иӈ ат о̄лыс. Щēмьятэ ма̄гыс хотмус олн сэ̄луӈкве э̄рыс. Ос хум пилорама ёвтыс. Та порат па̄вылт са̄в хо̄тпат рӯпатта̄л ēмт­сыт. 
Матахмат хо̄тпа такви палтэ рӯпитаӈкв висанэ. Та̄н колыт ӯнттын хо̄тпат ма̄гыс пāртыт сылсыт, ис­насыт, āвит та̄стысыт ос мо̄т э̄рнэ рӯпата ва̄рсыт. Тыщир олн ты сэ̄лыс. Тот мощ рӯпитас ос па̄выл мирколн во̄ввес, пēнщин ос солярка тыналан кӯ­щаиг рӯпитаӈкве патту­вес. Хум тот ань тыг мус рӯпиты. 

Мāнь порат о̄лум вāрмаль
Потыртаммēн халт, Владимир ма̄ниг о̄лме поратэ номылматыгластэ ос а̄нумн акв потыр по­тыртас. То̄нт тав хо̄т та̄лэ то̄влыс. Тэ̄лы порат а̄тя­тэ̄нтыл Ма̄нья хосыт во̄р­колн лувыӈсуныл хусах­кем вēрыста минасы̄г. Тот Артём-Щēман ма̄ньщи хум о̄лыс. Тав яныг хо̄н­тын о̄с тотыглавес, тот ня̄лын саквата̄лвес. Яныг­па̄ла хо̄тпа такви па̄влэ̄т во̄раим ос хӯл алыщлым акваг яласас. 
Владимир Алексан­дрович ла̄выс:
– Э̄типа̄лаг лё̄ӈхыт минымамēнт, ам сунт хуясум, нумын ханнэ совыт нупыл суссум. Аквматэ̄рт амки­ротумт стихыт ловинь­таӈкве та о̄вылтах­тасум. Ла̄тӈыт та̄нки номтыт тэ̄луӈкве патсыт. 
Во̄рколн ёхтысамēн, тот пӯрлахтын кастыл ма̄хум пасан ва̄рсыт. Артём-Щēман колт ма̄хум пус­сын юртыӈыщ ӯнлахо̄лэ̄гыт, халанылт потрамēгыт, матыр-а̄ти та ва̄рēгыт. Ам кур по̄хын лю̄льсум, лё̄ӈ­хыт номтумн ёхтум стих ловиньтаӈкве та тӯлт­хатсум. 
Яныгмам ма̄тем, юрт хо̄тпат, хӯл алыщлан, во̄­раян тэ̄лат урыл стихум атахкем кум ловиньтас­лум. Ос та порат иӈ ма̄ниг о̄лсум, потранум ос стиханум нэ̄пакн ат хассанум. Ётыл ущ мощ­щал-мощщал акван-атуӈкве патсанум.

Потрыт ос стихыт хаснэ̄тэ урыл
1996 та̄лт Саранпа̄вылт пилыщмаӈ нак ēмтыс. Тав юртэ Александр Марчук колта̄глыл а̄тимыг ēмтсыт. Та̄н коланыл на̄ин ё̄свес. Маныр тэ̄ла щирыл кола­ныл но̄х-пēламлас, ань тыг мус нэ̄матыр ат ва̄ве. 
Ты нак ēмтум паттат Владимир Александрович сыме сака та̄рвитыӈыг ēмтыс. То̄нт хум таквина̄­тэ̄н ла̄выс: «Ма̄н э̄лаль о̄лнэ наканув хунь на̄ӈ­кēгыт, хотты порат пуссын холэ̄в. Амки юи-па̄лумт матыр ла̄тыӈ хультуп­таӈкве э̄ри».
Щар ма̄к та па̄сныл стихыт ос потрыт нэ̄пакн хансуӈкве та о̄вылтахтас. О̄выл нэ̄паке «Калёные ветра» намтыстэ. 2000 та̄лт ты рӯпататэ ма̄гыс янытлан нэ̄пакыл мӯй­луптавес. Ты ва̄рмаль ма̄гыс хум татем хот-ща̄гтыс. 

Тувыл э̄лаль номтыт о̄щнэ стиханэ ос потранэ акваг нэ̄пакн хансуӈкве патсанэ. Тав намыӈ-суиӈ Н. Рубцов, А. Кольцов ос нэ̄пак хаснэ мо̄т хо̄тпат хансум потраныл са̄в ло­виньтас. Ла̄щал-ла̄щал ты ва̄рмаль ёмщакв ха­нищтастэ. Ань такви ёмас ос пӯмащ потрыт, стихыт хансы. 
2014 та̄лт «Север – страна без границ» нампа мирхал касыл о̄лыс. Владимир Александрович тув кēтыглам потре ма̄гыс о̄выл мēстал майвес. 
То̄нт тав Санкт-Петер­бург ӯс «Арктики и Ан­тарктики» нампа яныг музейн во̄виньта̄лвес, тот янытлавес. Та порат хум потранэ ос стиханэ са̄в ма̄т хассанэ. Тыима̄гыс мо̄т нэ̄пак хаснэ хо̄тпатн вāӈкве патвес. 

Тав потранэ урыл э̄рыӈ нэ̄мхотьют ат ва̄­нув, матъёмас 2012 та̄лт Саран­па̄вылт интернет ва̄рвес. Владимир Алек­сан­дрович та̄ра такви стиханэ «Изба-читальня» ос «Стихи.ру» литера­турный ло̄псыгн кēтуӈ­кве патсанэ. 
Тот пуссын аквъёт на­лыманкем э̄рганэ ос стиханэ, потранэ хансым о̄лэ̄гыт. Ты хосыт ма̄хумн ва̄ӈкве та патвес. Ань та ло̄псыгт ущты нэ̄пак хансуӈкве о̄вылтахтын хо̄тпатн нё̄ты, та̄н потра­ныл ос стиханыл э̄рнэ щирыл хансыянэ.  
Оматэ Елена Семёно­вна Квашнина Саран­па̄выл школат о̄выл клас­сытт ня̄врамыт на­лыман нупыл хо̄т та̄л ханищ­тасанэ. А̄тятэ Александр Нестерович Квашнин ос та школат ня̄врамыт ёт ка̄тыл са̄всыр пормасыт ва̄рыс. Э̄кваг-о̄йкаг па̄в­лыӈ ма̄хумн сака яныт­лавесы̄г.
Владимир Александро­вич э̄кватэ ань Саран­па̄выл садикыт ня̄врамыт ӯргалым рӯпиты. Нэ̄г-хумыг кит ня̄врам янмал­тасы̄г. 
Яныг а̄гитэ̄н ДЮЦ «Поиск» организа­цият ня̄врамыт ханищтым рӯ­питы. Ма̄нь а̄гитэ̄н ос ты та̄л школат аквхуйплов класс а̄стлас. Ань э̄лаль ханищтахтуӈкве мины тах. Тамле ты ёмас кол­та̄гыл Саранпа̄вылт о̄лы.
Николай МЕРОВ



В государственной библиотеке Югры прошла  литературная встреча с поэтом Владимиром Квашниным, его произведения - это прозы и стихи, в основном, связанные с природой, животными. 
Первое профессиональное образование Владимир получил в Тобольском рыбопромышленном техникуме по специальности ихтиолог - рыбовод. Затем окончил Тюменский государственный университет и получил профессию охотоведа-биолога.
Родился Владимир в 1958 году в селе Саранпауль Берёзовского района. После окончания школы уехал из села, так получилось, что попал в город Воронеж. Оттуда ушёл в армию, после окончания службы вернулся к себе на родину в Саранпауль. В первое время работал токарем в Сосьвинской геологоразведочной экспедиции, обучился этому делу там же у профессиональных токарей.

Потом Владимира Александровича пригласили в органы рыбоохраны, где он проработал восемь лет. Понял что это не его стезя, совесть не позволяла наказывать своих земляков. Затем с Берёзовской районной администрации его пригласили на охотничье хозяйство охотоведом, где он проработал двадцать семь лет. При развале Советского Союза эти службы стали не нужны, и Владимир попал под сокращение. Сегодня Владимир Александрович работает на заправочной станции.

Творческий путь Владимира начался ещё в детстве, тогда ему было шесть лет. Они с отцом поехали на рыбалку по реке Манья, там жил Семён Тихонов, невысокого роста фронтовик. Зимним вечером они ехали на запряжённой в сани лошади, и Владимир любовался звёздами, тогда и родились первые стихи в его сердце. Приехав в лесное поселение, он рассказал свои первые стихи.

Стихи и рассказы Владимир Александрович стал писать в 1996 году, когда не стало его близкого друга с семьёй. Сегодня он публикуется в различных интернет-ресурсах. Сначала написал рассказ «Калёные ветра», и в разделе малой публицистики ему впервые вручили грамоту. С тех пор ушло много времени, сейчас у него издано множество рассказов и стихов.

Владимир Александрович в 2014 году стал Лауреатом I Международной премии им. Игоря Царёва, также номинант  и лауреат других международных конкурсов. Автор трёх книг стихов и рассказов: «От сердца – к сердцу», «Синегорье», «Коготь Манараги». Владимир Квашнин  является членом Ассоциации «Поэты Тюменской области», в 2020 году принят в Ханты-Мансийское региональное отделение Союза писателей России. Также в 2020 году он стал лауреатом I степени Всероссийского творческого фестиваля-конкурса «Русский лад» за рассказы о родных местах «Коготь Манараги» и «Богом целованный».

Николай МЕРОВ
