
Са̄в та̄л Хулюмсунт па̄выл клуб колт йӣквуӈкв ханищтан нэ̄г Ася Анатольевна Горенятенко о̄лыс. Са̄в ня̄врам тав па̄лтылэ ялантас, та̄н са̄в яныг ӯсыӈ ма̄т йӣквим акваг яласасыт, но̄х-патум нэ̄пак ос мӯйлупса сэ̄лыгла̄лсыт. Мо̄лты тӯя нэ̄ рӯпитан та̄ланэ то̄влысыт, по̄хын минас. Таквсы мо̄т ма̄ньлат ханищтан нэ̄ рӯпитаӈкв ёхтыс.  А̄тэ нэ̄, ущ ханищтахтам ма̄нь а̄ги Анна Витальевна Самохвалова. Такви Казахстаныл о̄лы. Ща̄няге-а̄щаге тот хультсы̄г. Пензинский  училище а̄стламе юи-па̄лт Челябинский академият  культура ос искусства ханищтан ма̄т ханищтахтас. 

	О̄лум ма̄тэ̄т манарыг ханищтахтас, та рӯпататэ щирыл ня̄врамыт ёт рӯпитас.  Ты ма̄т о̄луӈкв ос тыт рӯпитаӈкв па̄влыӈ спорткомплекс па̄лыл во̄ввес, общежитиет та̄ра о̄лнэ колхусапыл майвес. Хумыс тавēн тыт о̄лхаты, ты урыл мēн мощ потрамасмēн, э̄лаль ловиньтэлы̄н: 

	– Тыг ёхтумум ма̄гыс, щар номтум ат савалы.  А̄нумн тыт ёмас, ня̄врамыт ёмасыт, па̄вылкве ёмас, сыстам. Ам амки о̄с ма̄нь па̄вылныл о̄лэ̄гум. 

	– Са̄в ня̄врам наӈ палтылн яланты?

	– Ня̄врамыт йӣквуӈкв сака ка̄сащēгыт, пуссын а̄гирищит нила группаг уртым о̄лэ̄гыт: яныгнув, котильарт, ма̄ньнув ос щар ма̄нит. Щар ма̄нь ханищтан ня̄враманум иӈ садикн ялантэ̄гыт. Ос акв нэ̄т группа о̄лы, тыг туп э̄кват рӯпата щё̄саныл  юи-па̄лт  ёхталэ̄гыт. 

	–Манхурип йӣкв
	та̄ныт ханищтэгы̄н? 

	–Са̄всыр йӣквта̄н ханищтэ̄в: пēс йӣквта̄ныт, ань йӣквнэ йильпи та̄ныт.  

	Ханищтахтын та̄л оигпам ляпат щар ма̄нь а̄гирищит юи-о̄выл щёс йӣквуӈкв ялманыл порат ам о̄с сунсуӈкв ялсум. Хумыс та̄н тот ню̄нсала̄лавет, порыгтавет, суссум. Ты а̄гирищит ты ханищтахтам та̄л сыс нэ̄мхо̄т ат йӣквсыт, хумыс ос манкем  ханьщувласыт, туп оманыл-а̄тяныл э̄лы-па̄лт  та̄нкина̄наныл суссылтасыт.  Та̄н иӈ ма̄нит. Ханищтан нэ̄ныл ла̄ви: «Ма̄н иӈ ма̄ньрищит о̄лсӯв, мощнув яныгмēв, ма̄к намыӈ-суиӈыг ēмтэ̄в.» 

	Тох ты со̄ль ва̄рмаль о̄лы. Тамле ка̄ркам, нёмса, ёмас ханищтан нэ̄ маныр пуссын а̄лыми. Ня̄враманэ̄н сака э̄руптаве, тав ла̄тӈēн хӯнтлэ̄гыт. Такви о̄с хо̄тпа нупыл ёмас нэ̄, ёмщакв рӯпиты. Э̄лаль о̄с аквтох ханищтан ня̄враманэ ёт юртыӈыщ вос о̄лэ̄гыт. Посыӈ номтыл, йильпи ё̄рыл таквсы э̄лаль вос рӯпитэ̄гыт.

	Майвес – мивес

	Намыӈ-суиӈ - са̄в мирн ва̄нэ

	Номтум ат савалы – а̄нумн тыт мусты

	 

	Анна 

	Алгадьева

	 



На протяжении многих лет в КСК села Хулимсунт Берёзовского района преподавателем хореографии работала Ася Анатольевна Горенятенко. За годы её деятельности творческие коллективы села участовали в различных конкурсах, становились обладателями различных наград. Дети с удовольствием посещали кружок танца. Прошлой весной  Ася Анатольевна ушла на заслуженный отдых.  
А уже в ноябре по приглашению приехал молодой специалист - хореограф. Вернее сказать, молодая энергичная девушка – Анна Витальевна Самохвалова. Родом она из Казахстана. После окончания Пензинского училища продолжила учебу в Челябинской академии культуры и искусства. По специальности работает  уже 7 лет. Как она сама говорит: «В посёлке нравится, детки хорошие. Ни разу не пожалела, что приехала сюда работать». Дети Анну Витальевну просто обожают, с огромным удовольствием посещают её занятия. Что уж говорить, чуть ли не все девчонки записались на хореографический кружок, даже воспитанницы детского сада и то посещают уроки танцев. Хотя они ещё ни разу не выступали перед публикой, их девиз таков: « Наш ансамбль хоть и крошка, но почти уже звезда. Подрастем еще немножко и прославимся тогда!» Я уверена, что так оно и будет. С такой молодой энергичной преподавательницей все по плечу. Творческих успехов всем и процветания.
Анна АЛГАДЬЕВА
