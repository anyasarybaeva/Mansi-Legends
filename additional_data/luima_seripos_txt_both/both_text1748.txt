
Ма̄ньполь э̄тпост хӯрум ма̄ньщи па̄выл халт ёсал ха̄йтнэ ва̄рмаль о̄ста ва̄рыглавес. Ты ёсал ха̄йтнэ пӯмащ «Лыжнёй Андрея» ла̄ваве. Ты та̄л ёсал ха̄йтнэ ва̄рмаль са̄тытыг о̄лыс. Ка̄сыӈ та̄л аквта яласан лё̄ӈханыл щирыл ня̄врамыт акв юи-па̄лт ёсал ха̄йтэ̄гыт. Ты порат Саранпа̄вылныл пуссын аквъёт хус хо̄тпа минас. Тувыл тэ̄нутаныл ос пормасаныл тотым хӯрум «Буран» минас. 

	Саранпа̄вылн ёсал ха̄йтнэ ма̄хум акван-ёхтуманыл юи-па̄лт  Андрей Яковлевич Хатанев ёт рӯпитам ос таве ва̄м ма̄хум ёт ща̄й айнэ ма̄гсыл акван-атхатыгласыт. Тот тав 

	о̄лум хо̄таланэ, ва̄рыг-лам тэ̄ланэ ка̄стувēсыт. Ты ёмас хумиюв урыл потыртан ма̄гсыл са̄в мир тув ёхталы.

	Саранпа̄вылныл пуссын аквъёт атхуйплов хо̄тпа ёсал ё̄мыс. Ка̄сыӈ та̄л та̄н халанылт кӯщаиг Иван Николаевич Вокуев яласы. Ты ёмас, аквписыг мовиньтан саран о̄йка мощēртын са̄тлов нупыл са̄т та̄лыг то̄влаве. Иван Николаевич э̄ла-юв ня̄врамыт ёт акваг ёсал ха̄йты. Таве ат ва̄нэ хо̄тпа таса̄вит та̄л янытыг аты пыл ла̄витэ . 

	Ма̄ньполь э̄тпост хӯр-мит хо̄талэ хо̄талыӈ хо̄талыг о̄лыс. Ня̄врамыт ханищтан пēс колт  

	ань ДЮЦ «Поиск» о̄лы, ты кол по̄ханыл ёсаӈ ма̄хманув Ло̄пмус па̄выл нупыл та нёвумтасыт. Па̄выл хyлыт щирыл ё̄миманыл порат па̄выл ма̄хманув хотьют нас сунсым, мо̄таныл ка̄тпатта ра̄тым кон ква̄-лыгласыт. Па̄выл кан оигпан ма̄ мус ёхтыманылт хо̄тал но̄хнув миннэ ма̄гыс ущпылнэ̄г исылтаӈкв о̄вылтахтас. Во̄т рēге ма̄лтып во̄тыг во̄тыс.

	Хо̄сло̄х па̄вылн тэ̄пъя-лан ма̄гыс хо̄талъятт тит щё̄с ляпат ёхтысыт. Иван Николаевич та̄ксарнувēг о̄лнэ пыгрищанэ а̄ращ па̄лтнэ ос вит путыг па̄йтуптан ма̄гсыл э̄лаль тēтсанэ. Ка̄сыӈ ēмт ма̄хум тув 

	ёхтуманыл порат пӯ-таныл а̄ращ нумпа̄лт па̄ялтан щирыл ты ханэ̄гыт. Щё̄с арыгтем ӯщлахтаманыл, тэ̄пъяламаныл юи-па̄лт тувыл э̄лаль я̄ хосыт Хо̄рыӈпа̄выл мус та мин-мыгтасыт. Ты порат Хо̄сло̄х ос Хо̄рыӈпа̄выл халт миннэ лё̄ӈхе ёмас лё̄ӈхыг о̄лыс. Мощ та э̄лы-па̄лнув Иван Николаевич Хо̄рыӈпа̄выл мус па̄выл ма̄хманэ ёт потыртахтын ос лё̄ӈхе уральтан щирыл ялыс. Та лё̄ӈх охсатэ «Бураныл» авкписыг яласа̄лымаг о̄лы. Ма̄
	хум тот аквписыг яласэ̄гыт. Э̄типа̄лаг турманлан э̄лы-па̄лт ёсаӈ ма̄хманув Хо̄рыӈ-па̄выл тумп мус та ёхтысыт.

	Э̄т хӯлыманыл юи-па̄лт Хо̄рыӈпа̄вылныл ло̄ӈхаль та минмыгтасыт. Нэ̄тлё̄ӈх мус лё̄ӈханыл лап-во̄тастым о̄лыс. Хӯл алыщлан ма̄хум пēс колрищаныл по̄хат ёсаӈ ма̄хманув ща̄й аиманыл юи-па̄лт э̄лаль та нёвумтасыт. Э̄типа̄лаг Ло̄пмус па̄вылн та ёхтысыт. 

	Э̄типа̄лаг ёсал ё̄мнэ ня̄врамыт ос Ло̄пмус па̄вылт о̄лнэ ма̄хум ма̄гсыл концерт о̄лыс. 

	Хӯрмит хо̄тал щар пӯмащ хо̄талыг о̄лыс. Но̄х-ква̄лманыл юи-па̄лт пуссын ёсал каснэ ма̄гсыл щё̄питахтуӈкв та о̄вылтахтасыт. Хотьют духовка нампа писалил па̄тлуптаӈкв ат ха̄сы, тавēн та писаль такталавес, па̄тлуптаӈкв ханищтавес. Тувыл потыртавес, маныр тав ётэ ва̄руӈкв ат ро̄ви. Ты нампа писаль са̄квня̄л яныт тēрня̄лыл па̄тлупты. Ты порат каснэ ва̄рмаль щё̄с щирыл са̄ртыннувēг о̄вылтавес. 

	Ка̄сыӈ та̄л ёсал каснэ мир са̄вми. Касыл о̄вылтахтам порат о̄влэ̄т щар ма̄нь ня̄врамыт ха̄йтсыт. Тувыл ханищтахтын ня̄врамыт ос ма̄ньлат ма̄хум тит ла̄кв щирыл ха̄йтсыт, тит ма̄т па̄тлуптасыт. Нила по̄сн па̄тамтаӈкв э̄рыс, ка̄сыӈ по̄сн акв ня̄л. Титыт па̄тлуптан ма̄т ёсал лю̄лим па̄тлуптасыт. Тувыл ущ финишин ха̄йтсыт. Ка̄сыӈ ат хойнэ по̄с пēнтсыл хо̄тпа иӈ лов кумыл нумыл нё̄твес. Э̄типа̄лаг ос во̄раян ма̄хум касыланыл та о̄вылтавес. Янгӯй котыӈ ёсал ма̄хум ха̄йтсыт. Ха̄йтыманылт акв ма̄т ё̄втыӈ ня̄л по̄сын та̄ртыгласыт. Ё̄втаныл пēс хольт титпис ё̄втыг ва̄рим о̄лсыт.  Каснэ мир судьяг о̄лнэ ма̄хум И.Н. Вокуев, О.А. Хатанев ос В.П. Рокин но̄х-патум ня̄врамыт пēриясыт. Ка̄сыӈ та̄л каснэ ма̄хум ёмас мӯйлупсал мӯйлупта-вет. Янге, ма̄не нэ̄мхотьют мӯйлупса та̄л по̄хан ат хультуптаве. Но̄х-патум хо̄тпат иӈ олныл майлувēсыт. 

	Мӯйлуптан ма̄ныл а̄стыманыл юи-па̄лт пуссын ювле минмыг-тан лё̄ӈханылн щё̄пи-тахтуӈкв патсыт. Иван Николаевич Саранпа̄-выл ня̄враманэ ёт та̄нти йинэ лё̄ӈханылт аквта ювле Хо̄рыӈпа̄выл мус ха̄йталтахтасыт. Тот э̄т хӯлыманыл юи-па̄лт, мо̄тыт хо̄талт та̄нти па̄вланылн та ёхтысыт. Ёсал ха̄йтнэ ма̄хманув нэ̄мхотьютаныл ла̄г-ланыл вит хӯргыл ат нильталасаныл ос а̄г-мыл ат ēмталасыт. Мо̄тантыг ос аквты порат, аквта хӯрум па̄выл хал котиль па̄-вылт акван-атыглахтын мус на̄н пуссын ёмщаквег, пуста̄гыл о̄лэ̄н. Са̄в со̄т, са̄в щунь! 

	Александр ВЬЮТКИН

	 



В Березовском районе школьники, студенты и взрослые в очередной раз совершили лыжный переход между Саранпаулем, Ломбовожем и Сосьвой. Проект «Лыжнёй Андрея» посвящен памяти Андрея Хатанева, учителя Саранпаульской национальной средней школы. В Ханты-Мансийском автономном округе он был первым мастером спорта по классической (греко-римской) борьбе и входил в сборную СССР.
Работая учителем физкультуры в Саранпаульской школе, Андрей Яковлевич заложил традицию лыжных переходов между соседними деревнями. В памяти своих родных, друзей, коллег, односельчан Андрей Яковлевич навсегда остался человеком с большим и добрым сердцем.
Проект лыжного перехода, посвященного памяти Андрея Хатанева, возродили в 2009 году, за это время проект завоевал любовь и признание жителей района. Бессменным руководителем саранпаульской группы лыжного перехода является Иван Вокуев. 
В нынешнем переходе участвовало двадцать лыжников. Их сопровождали три бурана, на которых везли груз. Первый обед у лыжников состоялся в деревне Хошлог. Еще засветло они прибыли в деревню Хурумпауль. Переход первого дня составил тридцать шесть километров. Утром следующего дня группа вышла из Хурумпауля, пообедав в рыбацкой избе Нэтлёх, к пяти часам вечера добралась до деревни Ломбовож.
В Ломбовоже сельчане уже ждали лыжников, встретив их с берестяными чашами, наполненными кедровыми орехами и ягодой. 
- Я не руководитель, а просто пенсионер, – улыбаясь, снимает с себя всякие регалии Иван Вокуев. – С Андреем Яковлевичем вместе работали в Саранпаульской школе. Лыжные переходы были и тогда. Потом я уехал, а он продолжил работать. После смерти Хатанева эта работа остановилась, а сейчас возродили. Я ушел на пенсию, но дети все равно приходят ко мне, они не дают мне уйти из спорта. С детьми работать очень интересно.  
Лыжный переход завершился концертом, который подготовили участникам творческие коллективы. На следующий день все желающие приняли участие в соревнованиях по биатлону и охотничьему биатлону, а также в мастер-классах. Состязания продлились весь день. Вечером после награждения участников соревнований саранпаульская группа лыжников двинулась в обратную дорогу. Вечером следующего дня участники лыжного перехода были уже в Саранпауле, где их под бурные аплодисменты встретили организаторы и родители.
Александр ВЬЮТКИН
