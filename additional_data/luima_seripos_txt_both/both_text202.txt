
Ты мо̄йт-потрыг Николай Иванович Хозумов потырта̄лсаге, тав Ха̄льӯс район Хо̄рыӈпа̄вылт самын патыс. Ань а̄гитэ палт Ханты-Мансийск ӯсын ва̄нтлыс.
Тэ̄кыӈ Коля сака мӯтраӈ хум ōлыс, ня̄йт хум ōлыс. Юн колта̄гыл ōньщис. Милицияныл ва̄ӈ-наныл пōсыӈ утыт ёхтэ̄гыт таве пувуӈкве, а̄ви пунсэ̄гыт, юв-щалтэ̄гыт. Тав Тэ̄кыӈ Коля пасан ва̄тат ӯнлы, тув мус та мӯтраӈ ōлыс, шуба ōньщи. Тайит юв-щалтэ̄гыт, ла̄вēгыт: «О! Юн ōлэ̄гын, наӈын ты пу­вилув». Тэ̄кыӈ Коля шу­батэ нёвумты, лапаяп­тытэ, нōх-масапитэ, та̄н та̄раныл кон та тахи. Та̄н шубатэ штыкыл такос пувтыяныл, акваныл тох та мины, пувуӈкве ат вēрмияныл.
Тувыл пуваве, тотаве сутытаӈкве ка̄снаколн, тот саватаве. Нēлме конхасумтаве, ва̄ӈкрипыл мастапаве, ка̄тпалэ̄тыл нōх-тагатаве, тох та саватаве. Пōхан-ква̄лэ̄гыт, а к в х у м и я н ы л ёл ы н ё̄мыгты. Тув мус та мӯтраӈ ōлыс, ня̄йт ōлыс, номсэ̄гыт - та пувсаныл. Ōс пувияныл, хотмус-а̄ти та утыяныл, сунсэ̄гыт, акваныл ōс лыпащ ōлы.
Сыреса̄т щирыл та­кос саватасаныл, тōванакт э̄рттам та аласа­ныл. Ка̄тэ-ла̄глэ хотякытлыяныл, ла̄кквапа̄хвтыяныл. Тувыл пōхыннув минэ̄гыт, нё̄влянэ та сыпгēгыт, ак­ван та натыглахтэ̄гыт. Сунсэ̄гыт, акваныл ты ё̄ми, юи-па̄лыл такос па̄тлуптыяныл, тоха та мины, алуӈкве ат вēрмияныл. Тувыл ос ма̄ныр ва̄руӈкве, товēртын кин­саве, юн а̄тим. Колта̄глэ ня̄враманэ саватаӈкве патвēсыт. Ёхтэ̄гыт, юн а̄тим, китыглаве хоталь минас, ня̄враманэ ма̄ныр ла̄вēгыт.
Тэ̄кыӈ Коля ла̄ви: «Маныр а̄нум наска̄ссыг ня̄влалылы̄н, на̄н а̄нум алуӈкве ат вēрмилы̄н». Ту­выл таквина̄тэ хӯлтытэ: «Амти палтум пēрна ва̄рим ōлы, пупыг ня̄лыл а̄нум те па̄тамтылын, ущта алуӈкве вēрмилы̄н. Нас тох тай а̄нум алуӈкве ат вēрмилы̄н».
Тувыл хунь ва̄ве, аман аласаныл, аман а̄ти. Ул­пыл нас сам пēнтыс, самсайн патхатас. Там­ле та Тэ̄кыӈ Коля ōлыс. Тав урēт ам са̄в ма̄т, са̄в щёс хӯнтла̄лсум, ма̄хум акваг потырта̄лэ̄гыт.



Эти сказки рассказал пожилой мужчина-манси Николай Иванович Хозумов.
Тегинский Коля был мудрый человек, шаман. Милиционеры придут к нему, войдут в дом, а тот сидит за столом. Говорят: «О! Ты дома! Мы тебя сейчас поймаем. А тот тронет свою шубу, оденет быстро и мимо них уйдет на улицу. Они штыками тычут шубу, а он спокойно уходит. Поймают его, мучают, язык у него вытащат, за руку железным крюком повешают. Отойдут от него, а он уже гуляет внизу.
Иногда поймают Тегинского Колю, руки, ноги отрубят, отойдут в сторонку, а его части тела пищат-пищат и соединяются вместе, и он опять встанет, ходит.
Что делать? Стали мучить его детей. А он говорит: «Зачем вы бегаете за мной? Всё равно меня убить вы не сможете». Убили его или нет, не известно. Я много раз слышал о нём, люди повсюду рассказывали о разных событиях из его жизни.
