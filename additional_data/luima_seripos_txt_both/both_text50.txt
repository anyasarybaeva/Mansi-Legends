
 
Белоярский район Касум па̄выл ляпат «Осетные» нампа община рӯпиты. «Осетыг» пēс ханты па̄выл ла̄ввес, тот хосат нэ̄мхотьют ат о̄лы.
Ос та община кӯщай Андрей Александрович Ерныхов та ма̄ныл о̄лы, таима̄гыс общинатэ тамле намыл пиныстэ. Тув нила щēмья хансым о̄лэ̄гыт.
Та̄н общинанылт титса̄т арыгтем са̄лы о̄ньщēгыт. Мо̄лты та̄л та̄н акв миллион солко̄вил майлувēсыт, ты олныт во̄рт о̄лнэ колыт ӯнттын ма̄гыс, са̄лы пӯсас ва̄рнэ ма̄гыс мивет. Ты та̄л о̄с 185 со̄тыра арыгтем солко̄ви тах мивет, Ань ка̄сыӈ са̄лы ма̄гыс олн ойтаве, ты олныт субсидияг ла̄вавет.
Тав э̄кватэ наме Татьяна Филипповна Ерныхова. Тэ̄н нила ня̄врам янмалтасы̄г: тит а̄ги, тит пыг, та̄н пуссын янгыт. Тэ̄нти ос ань яныгпа̄лаг ēмтсыг, о̄йка 70 та̄лэ то̄влыс, э̄ква – 65 та̄лэ. Марина яныг а̄гитэ̄н хуме саран, сас та общинат рӯпитэ̄г, ща̄нягēн-а̄щагēн са̄лы ӯруӈкв нё̄тэ̄г.
Татьяна Филипповна ты а̄гитэ ёт тэ̄лы маснут ос пурка ю̄нтэ̄г, тувыл тыналыянэ̄н. Туи са̄в пил ва̄тэ̄гыт, Казымский рыбкоопн мыганыл. Саӈквлыпил акв кила тынэ - 75 солко̄ви, сӯйпил ма̄гыс ос 85 солко̄ви ойтаве. Ты хосыт та̄н олн о̄с сэ̄лэ̄гыт.
Мо̄т а̄гитэ̄н - Ирина, тав Санкт-Петербург ӯс университетт ханищтахтас. А̄стластэ, юв ёхтыс. Са̄лыӈ ма̄хум ялпыӈ хо̄таланыл о̄лум порат Касум па̄вылн мо̄т хо̄н ма̄ныл са̄в туристыт ёхталасыт, пуссын рущ ла̄тӈыл потыртаӈкв ат ха̄сэ̄гыт. Ирина та̄н ётаныл английский ла̄тӈыл потыртас. Мо̄лты та̄л тав школан рӯпитаӈкв вуйвес, ань ня̄врамыт та хащта̄л ла̄тӈыл потыртаӈкв ханищтыянэ.
Ты щēмья палт Максим Григорьевич Тарлин о̄лы, ты яныгпа̄ла ханты о̄йка 85 та̄лэ то̄влыс. Тав хосат тактēт хультыс, э̄кватэ а̄тимыг ēмтыс, ня̄врам тэ̄н ат о̄щсы̄г. А.А. Ерныхов тавēн рӯтыг о̄лы, таима̄гыс ты та̄нти палтаныл висаныл.
Ма̄ньполь э̄тпос та ēрн Наталья Комарова губернаторув ялыс, тав «Осетные» нампа общинан тотыглавес. Та ма̄хум титыгласанэ, хумус та̄н о̄лэ̄гыт, матхурип ва̄рмаль о̄ньщēгыт ман а̄ти, та̄н ётаныл ща̄й аис. То̄нт ты тав ла̄выс, община ты та̄л олныл о̄с тах миве.



 
В Белоярском районе работает национальная община коренных малочисленных народов Севера «Осетные». Это одна из территорий традиционного природопользования автономного округа. Главой общины является Андрей Александрович Ерныхов. Вместе с ним работает семья его дочери Марины и несколько других семей ханты. Вместе они имеют около двухсот оленей. В 2012 году им было выделен 1 млн. рублей для обустройства родового угодия. В 2013 году на содержание оленей им выделят субсидией еще 185 тысяч рублей. Для получения дополнительного источника доходов они каждое лето собирают много ягод, добывают рыбу. Все это сдают в Казымский рыбкооп. Женщины по заказам шьют традиционную зимнюю одежду и обувь.
