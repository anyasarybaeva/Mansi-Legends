
Ойттур э̄тпос 8 хо̄талэ̄т Ханты-Ман­сийск ӯст Э̄лумхо̄лас ос Ма̄-вит нампа музейт ма̄хум янытлавēсыт. Та хо̄тал ань май колта̄гыл ос э̄рупса яныт­лан ялпыӈ хо̄талыг о̄лы.
О̄выл ла̄тыӈ округ губернатор Наталья Комарова тав ла̄выс: «Ма̄н Колта̄гыл совет ва̄рыгланэ̄в порат округ янытыл о̄лнэ ма̄хманув акваг янытла̄лыянӯв. То̄ в а хо̄т п а н у в с а̄ в ня̄врам янмалтэ̄гыт, то̄ва культура тэ̄ла палт матыр ёмас ва̄рмаль ва̄рēгыт ос то̄ванув ня̄врамытын манос яныгпа̄ла хо̄тпатын нё̄тэ̄гыт. Тыхо̄тал ма̄н о̄с сома колта̄гыл, пус­сын акван-ёхтысӯв, ма̄хманув янытлыянӯв».
Мо̄лты та̄л Юван Ни­колаевич Шесталов на­мыл пиным премия ва̄рвес. Ань соссаӈ мир­ныл, ма̄ньщи ос хан­ты ма̄хум халт, хотьют матыр ёмас, хо̄йхатнэ тэ̄ла ва̄ри те, тамле премиял миве – яныт­лан нэ̄пакыл ос олныл миве. Та хо̄тал ань кит соссаӈ нэ̄г янытлавесы̄г, Шесталов о̄йка нам­па премиял майвесы̄г – Ханты-Мансийск ӯст Югорский университетт ма̄ньлат ма̄хум ханищ­тан ма̄ньщи нэ̄ Светлана Селиверстовна Динис­ламова ос Белоярский район Ванзеват па̄выл библиотекат рӯпитан ханты нэ̄ Нина Васи­льевна Шабаршина.
Ань тыгыл э̄лаль соссаӈ ма̄хманув тох ва̄тихал янытлаӈкве па­тавет, хотьют культура палт, каснэ ма̄т манос ма̄щтырлан ма̄т матыр мӯтраӈ тэ̄ла ва̄рапи. Ю.Н. Шесталов ма̄ньщи ла̄тӈыл о̄выл нэ̄пакыт тав ты хансыс. О̄йка о̄лме палытыл ма̄ньщи мире сака янытластэ, ща̄нь ла̄тӈе сака э̄руптастэ.
Мо̄т ма̄хум о̄с янытлавēсыт. Нижневар­товск ӯст культура Цен­трыт рӯпитан нэ̄ Инна Сергеевна Антонова «Заслуженный деятель культуры Югры» намыл майвес. Ты коныпал хо̄тхуйплов ма̄ньлат ма̄хум янытлавēсыт, то̄ва ханищтахты, янгыщ рӯпитэ̄гыт. Пуссын нама­ныл ла̄ввēсыт,янытлан нэ̄пакыл ос хорамыӈ лӯптал майвēсыт.



8-го июля в День семьи, любви и верности губернатор Югры Наталья Комарова вручила награды жителям автономного округа.  Среди награжденных были и представители коренных народов Югры манси Светлана Динисламова из г. Ханты-Мансийск и ханты Нина Шабаршина из п. Ванзеват Белоярского района, они получили премии имени Ювана Шесталова за вклад в сохранение и развитие родных языков, литературы, фольклора и традиционной культуры коренных малочисленных народов Севера. Жительнице
г. Нижневартовск Инне Антоновой было присвоено почетное звание «Заслуженный деятель культуры Югры».
