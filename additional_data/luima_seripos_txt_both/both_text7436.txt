
Марина Сергеевна Вынгилева Ягрим па̄вылт о̄лы. Та̄л оигпам э̄лы-па̄лт тэ̄н Галина Николаевна Вынгилева ёт Ханты-Мансийск ӯсн ёхталасы̄г. То̄нт ты мēн Марина Сергеевна ёт акван-хо̄нтхатыгласмēн, мощ потыртасмēн. 
Па̄влэ урыл потыр
Ам Ло̄пмус па̄вылт самын патсум ос яныг­масум. Атыт класс мус тот ханищтахтасум. Амти о̄парищ намум – Шеш­кина, Петр Шешкин ёт ляпа рӯтыг о̄лсӯв. А̄тям Шешкин Сергей Семёно­вич, тав сака ёмас ха̄пыт ва̄рыс, йӣвха̄пыт, тӯпыт ва̄рыглас. Саранпа̄вылныл, Хорыӈпа̄вылныл пус­сын тавēн ва̄рылта̄лсыт.
Ам а̄тямн акваг ла̄выг­ласум, манрыг увщиягын ка̄нащ а̄гииг намталавēг. Тав ювле ла̄выс: «Ма̄н щёлыӈыг о̄лсӯв, омав ак­ваг ю̄нсхатас, ма̄н таса̄вит ёмас пормас о̄щ­сӯв, ёмас мольщаӈыл, ва̄ил-лӯтыл тох та янмалта­весӯв. Оман нэ̄г тоты­слум, та̄ра-па­тыс, тав о̄с ёмащакв ю̄нс­ха­туӈкв ха̄сы. Тав нупылэ сунсэ̄гум, омам та номыл­мата̄лылум».  Ам иӈ ма̄ниг о̄лсум, а̄тям хотталь щал­тыс, хо̄т та̄лум то̄влыс. 
Яныгмамум порат ак­ваг номсысум, о̄с ты щирыл ва̄руӈкв таӈхēгум. Яныг­маӈкв патсум, омам ю̄нс­ха­туӈкв ӯнты, тав ляпа­тэ̄н та ӯнтылматэ̄гум. Тав а̄нумн ла̄ви: «Наӈ тай тох хунь тэ̄лы». Ам ювле ла̄вēгум: «Ань ат тэ̄лы, ётыл тэ̄луӈкв ул паты». 
Со̄ль, ю̄нсхатуӈкв та патсум. Омам супанэ хультсыт, тувле нупыл сунсым та ю̄нсхатэ̄гум. Матыр ва̄руӈкв тахмаē­гум, пуссын ха̄сэ̄гум, пус­сын тэ̄лы. 
Ос сымум о̄ста э̄лаль воратаӈкв паты. Воссыг хумус, ня̄врамыт яныг­мēгыт, та̄нанылн такта­лаӈкв э̄ри. 
Ло̄пмусн туи ялапа̄лэ̄в. Колув хосат та̄гыл тот ёл-ра̄гпыс. Ха̄льн яныгма­вес, тав сака пēс порат ӯнт­тувес, тēрсоль та̄л ва̄рим о̄лыс. 2000 та̄лыт порат хотыл немец хум ёхталас. Ма̄хмыт нупыл то̄нт ла̄выс, ты кол тай музейный экспонат, ул новелы̄н. Саранпа̄выл­ныл ёвтуӈкв тахвес, омам то̄нт а̄нумн ла̄выс: «Хум хо̄тпа ӯнттум кол, нэ̄ хо̄тпан тув новхатуӈкв щар ат ро̄ви. Кос манаса̄вит олн мыгыт, ул тыналэ̄лн». 
О̄йкам урыл
О̄йкам Сортынъя па̄вылныл о̄лы. Тав наме – Николай Васильевич Вынгилев. Ам салехад­ский педучилище а̄ст­ласлум, тувыл Ӯсн ёх­тысум. То̄нт май пуссын распределение щирыл рӯпитаӈкв тēтыглавесӯв. Ла̄вēгыт: «Сортынъят места о̄лы, тув минэ̄н». Ам ювле ла̄вēгум: «Ам тув щар ат таӈхēгум, юв Ло̄п­мусн тув минэ̄гум, омам тот тактēт о̄лы». Кӯщай нэ̄ ювле ла̄ви: «Оман ёт-виӈкв вēрмилын». 
Номсахтасум, номсах­та­сум, тыгле-тувле та ё̄мыг­тэ̄гум. Аквъёт ха­нищтах­там тит ма̄ньщи нэ̄га­гум ла̄вēг: «Мēн тай тув минымēн». Ам ла̄вē­гум: «Ам о̄с тув минэ̄гум». Пуссын та та̄лматсӯв, тув та минмыгтасӯв. Тот мощ о̄лсум, омам тув о̄с тоты­слум. Тот ма̄н интернат колнакт о̄лсӯв, ётыл колыл майвесӯв. 
О̄йкам ёт Сортынъят тот хо̄нтхатсумēн. Тав то̄нт Ханты-Мансийскат водителиг ханищтахтас. Йильпи та̄л хо̄талыт ты ēмтэ̄гыт, тав юв ёхтыс. Ма̄н ос школат рӯпитэ̄в, ня̄врамыт ма̄гыс ялпыӈ хо̄тал ва̄руӈкв э̄ри. Ма̄х­мыт тот акван-атхатасыт, ма̄н маскал-лӯтыл мас­хатсӯв, тот та поргēв. Тувыл ань о̄йкам о̄с ты тув щалтыс.
Тав увщитэ ам ва̄слум, тав ётэ ва̄йхатымēн. Ув­щитэ тавēн ла̄ви: «Ты а̄ги ам ва̄глум, тав нупылэ сунсэн». Та мӯйлын колт са̄в­сыр лотореят ва̄рыг­ла­вēсыт. Ам палтум ты ёхтыгпас, титыглахты: «Наӈ са̄в билет о̄ньщē­гын?» Ам ла̄вēгум: «Ам о̄ньщēгум, э̄щум ма̄гсыл вуйласум. Наӈын э̄ри те, титыг вуен». Та вис. 
Юв минасум, сунсэ̄гум, омам пасан-лӯт пуссын щё̄питас. Ялпыӈ хо̄тал ты ёхты, аквмат кутюв хортуӈкв ты о̄вылтахтас. Ма̄н ос кӯтюв ат о̄ньщēв. Насати, тав кӯтюв ёт ёх­тыс. Кӯтюве ты палям­тахты. Ла̄ви: «Наӈ палтын ты ёхтысум, кон ат ня̄в­лы­лын?». Омам ла̄ви: «А̄ти, а̄ти, щалтэн». Ты 1976 та̄л о̄лыс. 
Омам наме Наталья Васильевна Шешкина о̄лыс, такви о̄парищ наме Вадичупова. Хулюмсӯнт нупыл Саӈкитӯр па̄вылт тот яныгмас. Тэ̄н я̄тям ёт Люлюкарт хо̄нтхантсы̄г. Леспромхозт тот рӯпи­тасы̄г. Тувыл а̄тямн Ло̄м­пусн тотвес. Мēн тит а̄гииг о̄лсумēн – ам ос э̄щум. 
Омам Сортыӈъян о̄с тотыслум. Тот пӯмыщ тавēн о̄лыс, тувыл а̄гим самын патыс, тав та ня̄нькала­хты, во̄рн ялапа̄лы, пил ва̄ты, пил тоты. На̄ив юв тоты, кӯре па̄лтапитэ. 
1979 та̄лт тыг Ягримн ва̄нт­лысӯв.  О̄влэ̄т вагон­чикыт о̄лсӯв, на̄йвыл па̄лтыг­лахтасӯв. Хунь таве Ягримн тоты­слум, тот тай тавēн лю̄ль о̄лыс. То̄ва­накт э̄ргуӈкв паты, та э̄рги. Ань ам омам э̄рганэ э̄ргуӈкв таӈхēгум кос, ос лю̄ньщин та̄ра ёхтавем. 
Ягримт мēнти кол о̄нь­щимēн, я̄ ва̄та ляпат о̄лы­мēн. О̄влэ̄т ма̄н центрыт о̄лсӯв, та колув сака пēсыг ēмтыс. Мирколн минасум, ла̄всум, тит накпа кол ул вос мыгыт. Нумын о̄лнэ ма̄хум акваг вит со̄сантэ̄­гыт, поргēгыт, йилгēгыт. 
Ма̄нь а̄гим юртыӈ-ня̄вра­мыг о̄лсыг. Тэ̄н ань ва̄ӈк­сын янытыг ēмтсыг, та по­рат йильпи колыл май­весӯв. Тув ва̄нтлысӯв. Тот кӯр а̄тим, колув нас исыл­таве. Юв щалтсум, омам унлы, матаре номсахты. Ка̄сэ а̄тим. Титыг­лылум, манаре ēмтыс. 
Тав ювле ла̄ви: «Ам номсахтэ̄гум, наӈ манрыг тамле кол висын. Тыт кӯр а̄тим, на̄ив а̄тим. Тасавит на̄ив тот та хультуптасын, кӯртēв тыг ӯнттэлы̄н». 
Ам ювле ла̄вēгум: «Рēгыӈ кол тӣвырт ӯнла­хо̄лэ̄в». Тав ювле ла̄ви: «Ща̄й хумус аюӈкв патэ̄в?» Ам ла̄вēгум: «Тот та кӯр о̄лы». «Ты нас то̄тап, ты ман кӯр?», - тав ювле ла̄ви. Такос тавēн такталасум, юв ёхтэ̄гум, ла̄ви: «Ам о̄ста тэ̄та̄л ӯнлахо̄лэ̄гум». 
Ханищтаслум. Аквнакт юв ёхтысум, газ та атэ. Тав ща̄йпут па̄йтуӈкв ӯнт­тум, газ витын лап-харыг­тыма. Тох ты о̄лсув. 
Ня̄враманум урыл
О̄йкамēнтыл ань 45 та̄л аквъёт о̄лымēн. Ня̄враманмēн пуссын яныгмасыт. Нила ня̄врам о̄щсумēн, тит ня̄врамаг­мēн а̄тимыг. Лов та̄лыг ты ēмтыс, яныг а̄гим а̄тим. Тав пувласпи а̄гмыл о̄лыс. Илттыг а̄гмыӈыг ēмтыс, 34 та̄лэ о̄лыс, тит пыг а̄нумн хультуптас. 
А̄гиягмēн-пыгагмēн хультсы̄г. Оля а̄гим мēн палтумēн о̄лы, Павел пыгмēн Ростов нупыл минас, тот о̄лы. Яныг ап­гумēн ос Подмосковьят о̄лы, тав 21 та̄лэ ты ēмты. Ма̄нь апгум ам палтум о̄лы, янмалтылум. 
А̄гимн акваг ла̄выг­лэ̄гум, маныр э̄ри, пуссын нэ̄пакн вос хансы. Тувыл матыр э̄рмыглы, тав хо­тыл сака титыглахтуӈкв паты. Ань яныгхо̄тпат сака а̄тимыт, ос о̄лнэ ма̄хманув пēс ва̄рмаля­нув ат ва̄ганыл. Тав а̄гитэ нилыт класст ханищта­хты, лов та̄лэ то̄влыс. 
Тав ётэ ос Тимофей апгум ёт потыртэ̄гум, тэ̄н торгамтэ̄г. Ня̄врамыт ёт ма̄нь тагыл потыртаӈкв э̄ри. Яныг а̄гим тай хан­сыглас, тавēн тай та­лях­тасум. 
О̄йкам тай ла̄тӈане А̄с ма̄хум щирыл ла̄тӈане тув минэ̄гыт, потыртаӈкв ат таӈхи. То̄ванакт ам нупылум матыр ла̄ви, лю̄льсаӈ ла̄вум ла̄тӈане ювле ла̄виянум, таима̄гыс ам ётум рущ ла̄тӈыл потырты. Э̄щум ма̄ньщи ла̄тӈыл о̄с ёмащакв потырты, Ягримт о̄лы. О̄йкатэ рущ, тэ̄н акван-хасхатым ат о̄лэ̄г. Такви о̄парищ намыл о̄лы. 
Ягримт ка̄сыӈ ӯщла­хтын хо̄талт акван-атха­тыгла̄лэ̄в. Сака лю̄ль, ма̄х­манув холуӈкв та патсыт, ла̄тнув та мины. Па̄влувт нилах-атахтем хо̄тпа ща̄нь ла̄тӈув ва̄гыт, потыртэ̄гыт. Алы-са̄м махум, венгрыт, та̄н тай сака э̄лаль вора­тэ̄гыт. 
Искусствовед-нэ, Наталья Николаевна Федорован, ла̄ввēсум, Ло̄пмуст са̄сныл ва̄рим пормасыт но̄х-во̄рмал­таӈкв э̄ри, ань ты тэ̄ла хотталь ты мины. 
Номсэ̄­гум, хотмус ханищтап ва̄руӈкв э̄ри, ма̄ньлат хо̄тпат ханищтан ма̄гыс. Лылыӈ та̄гыл иӈ о̄лэ̄гум, щёл иӈ о̄ньщēгум. Сымам­тахтуӈкв э̄ри. 
Марина Сергеевнан пӯмыщ потре ма̄гыс яныг пӯмащипа ла̄тыӈ ла̄вēв. Тав То̄румн вос ӯргалаве, О̄тыранэ̄н вос ӯргалаве, са̄в та̄л пуста̄­гыл вос о̄лы. Ос са̄в ма̄нь­лат хōтпа ма̄щтырлаӈкве вос ханищты. 
Валентина УЗЕЛЬ
 



Жительница посёлка Игрим Марина Сергеевна Вынгилева относится к категории тех людей, которых в последнее время называют «кладезь народа». Она мастер декоративно-прикладного искусства, знаток фольклора, в совершенстве владеет родным мансийским языком и она очень интересный собеседник.  
Встретились мы с ней в Ханты-Мансийске на форуме мастеров. Она привезла с собой различные мансийские наряды, сшитые ею –  женские платья, мужские рубашки и нагрудные украшения. В перерывах между работой форума мне удалось побеседовать с ней. Выяснилось, история жизни этой женщины идёт из мансийского княжеского рода Шешкиных. Близким родственником её отца Сергея Семёновича был знаменитый мастер из Ломбовожа Пётр Шешкин.
По воспоминаниям Марины Сергеевны, отец был большой мастер по дереву, на заказ делал деревянные лодки, вёсла. Женился на красивой мансийской девушке из деревни Санкитур, звали её Наталья Васильевна Вадичупова. Она была мастером по пошиву одежды, шила не только из ткани, но и из меха оленя, обшивала всех зимней одеждой. С Сергеем Семёновичем, будущим мужем, они познакомились летом. В те послевоенные годы всю молодёжь отправляли в деревню Люлюкары для добычи сезонной рыбы. Там они и познакомились, родились две дочери. К сожалению, когда старшей Марине исполнилось только шесть лет, отца не стало. Мама одна воспитала двух дочерей.
После окончания школы Марина с подругами уехала учиться в Салехардское педучилище. Окончив его, они вернулись в округ и по направлению их отправили работать в деревню Сартынья Берёзовского района. Устроившись там, она сразу перевезла маму к себе. Первое время жили в интернате, там им выделили небольшую комнату. Проработав какое-то время, Марина Сергеевна познакомилась с молодым человеком Николаем Васильевичем Вынгилевым, который приехал на каникулы после учёбы в Ханты-Мансийске. Её маме он сразу понравился. Молодые начали встречаться, а потом поженились.
Спустя время молодая семья переехала в Игрим, там устроились на работу. Первое время жили в вагончике. Потом им дали трёхкомнатную квартиру с печным отоплением, что очень обрадовало её маму. Однажды им предложили жильё в благоустроенном двухэтажном доме. Но мама категорически отказалась туда переезжать, сказала, ей не нравится, что над ними будут ходить люди и лить воду. Тогда им предложили квартиру в двухквартирном доме с газовым отоплением. Переехали туда. Наталья Васильевна увидев, что в доме нет печи, очень расстроилась, родные объяснили ей, что там центральное газовое отопление и печь не нужна. Пожилая женщина потом долго сожалела об этом, ведь в старом доме осталось очень много дров. Одно её радовало, рядом была река. Даже спустя много лет, Марина Сергеевна не может без слез вспоминать те годы, когда её мама жила с ними. По её словам, она знает много маминых песен, но петь их до сих пор не может, ведь они очень личные и в них мама пела о своей нелегкой судьбе.
У супругов Вынгилевых было четверо детей, сейчас у них остались только дочь и сын. Дочь живёт рядом, сын уехал жить в Ростов. Из-за тяжёлой онкологии не стало старшей дочери, двух её сыновей воспитали бабушка с дедушкой. Марина Сергеевна рассказывает:
– Сейчас наш старший внук живёт в Подмосковье, ему 21 год. Младший ещё с нами. Я стараюсь с ним разговаривать на мансийском языке, он понимает мою речь. Дочь, которая живёт рядом с нами, к сожалению, родной язык вообще не знает. Я ей постоянно говорю: «Записывай слова на мансийском языке, учи его и учись шить, пока есть, у кого учиться». Моя младшая сестра тоже живёт в Игриме, с ней мы всегда говорим на родном языке.
По выходным женщины-манси, проживающие в Игриме, собираются вместе в мастерской и занимаются шитьём. Между собой они называют его «северным домом». Именно там у них есть возможность пообщаться на родном языке.
– В нашем посёлке осталось всего несколько человек, кто ещё может и хочет говорить на мансийском языке. Очень жаль, что носителей языка становится всё меньше. Меня всегда удивляет то, с каким огромным интересом наш язык изучают венгры. Вот с кого надо брать пример, – поделилась мастерица.
В последнее время в округе проводится много мероприятий, направленных на сохранение и развитие народного искусства коренных народов Югры. По словам Марины Сергеевны, участвовать в этих мероприятиях – это возможность не только взаимообмена опытом, но и возможность показать своё мастерство другим участникам, занимающихся восстановлением и популяризацией декоративно-прикладного творчества обских угров.
Валентина УЗЕЛЬ
