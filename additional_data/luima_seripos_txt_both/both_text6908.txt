
Ты э̄тпос о̄выл хо̄талэ̄т Пенсионный фонд колт кӯщаиг о̄лнэ нэ̄ Татьяна Зайцева ля̄ххал тотнэ ма̄хум акван-атыгласанэ. Тав потыртас, ты э̄тпосныл хоты нэ̄квет ос ня̄врамыт олн-нё̄тмилыл миӈкв патавет.
Тӯяг яныгпо̄ль э̄тпост Россия Президент Владимир Путин мирн ла̄тыӈ тēтыс, то̄нт тав потыртас – ма̄н э̄лаль хумус о̄луӈкв патэ̄в, яныг кӯщаит маныр рӯпата ва̄руӈкв тах патэ̄гыт, ня̄врамыт ос нэ̄квет ху­мус нё̄тавет.
Ань мирн олн ойтнэ пора та ёхтыс. Ты э̄тпос о̄выл хо̄талныл йильпи олн-нё̄тмилыл та̄рвиты­ӈыщ о̄лнэ нэ̄квет ос а̄щ манос ща̄нь та̄л яныгман ня̄врамыт миӈкв тах па­тавет. 
Ос ка̄сыӈ щēмья ат нё̄таве, хотьют нуса тотым о̄лы ос мощща олн сэ̄лы, туп та̄н нё̄туӈкв тах пата­вет.
Нэ̄квет урыл
Ань нэ̄квет ня̄врам о̄ньщуӈкв сака ат ка̄са­щē­гыт. Та̄нанылн хотмус нё̄тнэ ма̄гыс тамле йи­льпи ва̄рмаль тах ва̄раве – та̄н та̄рвитыӈыщ те о̄лэ̄гыт ос лēккарыт палт уральтахтуӈкв са̄ртын те ёхтысыт, та̄н ка̄сыӈ э̄тпос ня̄враманыл самын патнэ мус 8 со̄тыра 750 солко̄­вил миӈкв патавет. 
Ос сэ̄лнэ олнаныл пуссын акван тах ловинь­тавет, о̄йкатэ манах олн сэ̄лы, нэ̄кве такви манах олн сэ̄лы. Ос ты олныт акван хунь ловиньтавет, та̄н «прожиточный мини­мум» олнытыл мощща­нувег вос о̄лэ̄гыт. 
Ань ма̄н округувт акв хо̄тпа ма̄гыс тыса̄вит олн хансым о̄лы – 17 со̄тыра 544 солко̄ви. Ня̄врамыт ма̄гыс - 16 со̄тыра 306 солко̄ви.
Нэ̄г-хумыг ты олнытыл мощщанув солко̄ви ка̄тн те выгы̄г, туп то̄нт та̄рви­тыӈыщ о̄лнэ нэ̄кве ка̄сыӈ э̄тпос ты олныл миве. 
Ня̄врамыт о̄с тах нё̄тавет
Татьяна Зайцева ань ла̄выс, ма̄н округувт 9 со̄тыра хо̄тпа та̄нт­тēныл ня̄враманыл янмал­ты­яныл, рущ ла̄тныл та̄н ла̄вавет – «одинокий родитель». Та̄н ка̄сыӈ э̄т­пос 8 со̄тыра 153 сол­ко̄вил мивет.
Ня̄врам намнэ̄пакēт а̄ще наме хансым ат те о̄лы, то̄нт нэ̄кве тох ты ла̄ваве. Ос хотты нэ̄ ня̄в­раме намнэ̄пакēт матыр нам те хансыс, тав нё̄­туӈкв ат патаве. 
Ос ма̄к тамле ва̄рмаль та̄ра-паттаве, нэ̄ манах олн сэ̄лы. Тав мощща олн те выг, то̄нт тав нё̄таве. Мощ са̄внув те выг, тав тах ты пособие-олныл ат миве. 

Школан ялантан ня̄врамыт урыл
Во̄ртур э̄тпос о̄выл хо̄талныл школан ялантан ня̄врамыт о̄ста 10 со̄тыра солко̄вил миӈкв патавет. Ань манах та̄л яныт ня̄врамыт нё̄тавет, кӯщай нэ̄ ат ла̄выс. 
Мощ ётылнув Россия Президент Владимир Путин хӯлтнэ ла̄тыӈ тах хансы, то̄нт тах та̄ра-паты – хоты ня̄врамыт ты олн-нё̄тмилыл тах мивет.
Ты олныт туп акв щёс мивет. Омат-а̄тят ня̄враманыл школан миннэ э̄лы-палт маснут ос мо̄т э̄рнэ пормас вос ёвтэ̄гыт. Та̄н олнаныл о̄с тах ёмащакв ловиньта­вет, мощща олн те сэ̄лэ̄гыт – нё̄тавет. Мощ са̄внув олн те выгыт, нё̄туӈкв ат пата­вет.
Ты кӯщай нэ̄ ла̄выс, ты олн винэ ма̄гыс заяв­ление-нэ̄пак хансум ка̄­сыӈ хо̄тпа сэ̄лнэ олнанэ налоговый инспекция та̄ра уральтыяныл. Тот осн-паттаве, хо̄тпа манах олн сэ̄лы, тавен олн миӈкв э̄ри ман а̄ти.
Т. Зайцева лāвме щи­рыл, ты нё̄тмил туп «Мир» нампа олныӈ карточкан та̄н тēтуӈкв патыяныл. Хо̄тпа тамле карта ат те о̄ньщи, тав вос молях банкын ялы ос тамле карта вос ва̄ри. Ат те ва̄ри, ты олнанэ тах нас ка̄тын миӈкв патавет.
Пенсия-олн винэ махум урыл кӯщай нэ̄ ла̄выс, та̄н э̄лаль те рӯпитэ̄гыт, пенсия-олнаныл о̄с мощ но̄х-нё̄тавет. Ка̄сыӈ хо̄тпа пенсиятэ я̄нас щирыл ловиньтаве – тав та̄л сыс манаса̄вит солко̄ви тув ойтыс, рущ ла̄тныл та̄н ла̄вавет – «пенсионный балл», та щирыл пенсиятэ мощ но̄х та нё̄таве. 
Валентина УЗЕЛЬ



В Отделение Пенсионного фонда РФ по ХМАО-Югре состоялась пресс-конференция с управляющим Отделением в Югре Татьяной Сергеевной Зайцевой. 
Татьяна Зайцева заявила, с 1 июля этого года начат прием заявлений на новые ежемесячные пособия женщинам, вставшим на учет в медицинской организации в ранние сроки беременности, и родителям, опекунам, воспитывающим ребенка в одиночку, оказавшимся в трудной жизненной ситуации.
Важным условием является то, что среднедушевой доход в семье должен быть менее прожиточного минимума на душу населения, установленный в автономном округе:
- размер пособия для женщин составит 8 750 рублей -  это 50% от прожиточного минимума для взрослых;
- размер пособия на ребенка - 8 153 рубля, это также 50% от прожиточного минимума, установленного для ребенка.

Эти новые ежемесячные выплаты назначены согласно Посланию Президента РФ Владимира Путина от 21.04.2021 г. Федеральному собранию.
Также с 1 августа этого года школьникам будет выплачена единовременная помощь в размере 10 000 рублей. Возраст школьников, имеющих право на эти выплаты, будет уточнен ближе к августу, когда выйдет Указ Президента Российской Федерации.
Оформить заявления можно через портал Госуслуги или в клиентской службе ПФР по месту жительства. Эти новые выплаты будут зачисляться только на карты «Мир».
Валентина УЗЕЛЬ
