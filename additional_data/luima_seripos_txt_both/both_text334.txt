
Во̄ртур э̄тпос оигпам э̄лы-па̄лт Ха̄льӯст о̄лнэ ма̄хум ялпыӈ хо̄талыл ва̄рыглавēсыт.Та̄н па̄вланыл 420 та̄лэ то̄влыс ос 60 та̄л ювле хультум порат тот газ хо̄нтвес.
Округ Правительство Ха̄льӯст ты ялпыӈ хо̄тал ва̄рнэ ма̄гсыл, краеведческий музей, Искусство школа ремонтыл ва̄рнэ ос па̄выл хот-щё̄питан ма̄гсыл олн та̄стыглас. Ос ня̄врамыт ёнгын ма̄гсыл кит йильпи площадкаг ёвтвесы̄г .
Та порат газ хо̄нтум хо̄тпат ань яныгпа̄лаг ēмтсыт. Та̄н пуссын Россия янытыл са̄всыр ма̄т о̄лэ̄гыт. Ялпыӈ хо̄талн мӯйлуӈкве тув во̄виньта̄лвēсыт. Та̄наныл янытлаӈкве Наталья Комарова, округ губернаторув, Ха̄льӯсн ёх т а л а с .  Ка̄ркамыг рӯпитан ма̄хмыт янытлан нэ̄пакыл мисанэ. Са̄всыр ма̄ныл ёхталам яныг хо̄тпат маткем тот та потыртасыт, ос та пора номылматыгласыт. 
Тувыл  яныгпа̄ла хо̄тпат Ха̄льӯс ос тот рӯпитан музей сунсуӈкве тотыглавēсыт. Па̄выл на̄лми ва̄тат на̄иӈха̄пыт па̄г-пухтын яныг авторечвокзал-капай ӯнттаве. Акв па̄лэ ялпыӈ хо̄тал э̄лы-па̄лт а̄стлавес, мӯй ма̄хум ты ут сунсуӈкве во̄виньта̄лвēсыт. Акв та порат Ха̄льӯст «Скважина Р-1» нампа мемориал пӯсвес. 60 та̄л ювле хӯльтум порат газ хо̄нтум ма̄т тӯщтувес. Ос Ха̄льӯс 420 та̄лэ то̄влуме кастыл «Петру и Февронье» нампа памятник ва̄рвес. Яныгпа̄ла хо̄тпат таве сунсыглаӈкве о̄с ялсыт. 
Та хо̄талт Ха̄льӯст са̄всыр организациятт рӯпитан ма̄хумакван атхатыгласыт ос са̄в хорамыӈ лӯптат, шарикыт ка̄тыт пувим па̄выл хосыт ё̄мсыт. Та̄н ётаныл ма̄ньщит, хантыт калмыкыт, рущит, хатанит ос мо̄т мирыт та̄нки маснутыл масхатым ё̄мсыт. Аквъёт пуссын такем нё̄тнэ̄гсусхатасыт .
Ха̄льӯс кант ма̄ньщит, хантыт са̄с то̄тапыт турло̄псыт ос ка̄тыл ва̄рим мо̄т са̄всыр пормасыт суссылтасыт, тыналасыт. «Элаль» нампа предприятие тот ё̄рнкол тӯщталас, ма̄хум тот хӯлыл, хӯл исмитыл тыттысаныл ос ща̄ил айтысаныл. Мо̄т ё̄рнколт ос са̄всыр сувенирыт тыналавēсыт.
Ӣтипа̄лаг Любовь Коротун, Ха̄льӯс район миркол кӯщай нэ̄, ӯскант акван-атхатам мир янытластэ. Тав ла̄выс: «Я̄тил Ха̄льӯст о̄лнэ ма̄хум ос газ хо̄нтум хо̄тпат, ам на̄нан ты кит ялпыӈ хо̄талыл янытлыянум. Щар со̄ль, ма̄н ӯсув Россия янытыл мирн ва̄ве. Ма̄н районувт сымыӈ, ка̄ркам ма̄хум о̄лэ̄гыт. Ма̄н пуссын ма̄нки о̄лнэ ма̄в э̄руптылӯв, ос аквъёт э̄лаль Ха̄льӯс районув ма̄гсыл рӯпитаӈкве патэ̄в».
Тувыл тав ка̄ркамыг рӯпитан хо̄тпат янытлан нэ̄пакыл мӯйлуптасанэ. Татьяна Гоголева, округ Думат ма̄ньщи депутат, тот о̄с янытлавес. Тав «Почётный гражданин Берёзовского района» намыл майвес. 
Ольга Филиппова, «Элаль» нампа предприятие кӯщай нэ̄, тув янытлаӈкве о̄с во̄виньта̄лвес. Тав «Лауреат премии ХМАО-Югры» За развитие культуры малочисленных народов Севера» нампа Почётный намыл майвес. 
Ялпыӈ хо̄талт ня̄врамыт ёнгалтавēсыт ос са̄всыр касылыл ва̄рыглавēсыт. Концерт о̄лум порат район янытыл ос Ханты-Мансийск ӯсныл ёхталам артистыт ӣти мус тот э̄ргысыт йӣквсыт. Ма̄хум маткем тот та мӯйлысыт. 
Ты та̄л Ха̄льӯс район 90 та̄лэ то̄влыс. Район янытлан кастыл тот та̄л сыс са̄всыр суссылтапыт, ялпыӈ хо̄талыт ва̄рыглавет. Ос акв яныг ялпыӈ хо̄талн ма̄хум яныг  таквс э̄тпост Ха̄льӯст тах акван атхатыглэ̄гыт. 
 
 
 
 
 
 
 
 



 
23-25 августа состоялись праздничные мероприятия по случаю 420-летия образования Града Берёзов и 60-летию открытия первого газового месторождения Западной Сибири.
23 августа с двойным праздником жителей Берёзово поздравила губернатор Югры Наталья Комарова. Глава региона вручила окружные награды ветераном газовой промышленности и жителям Березовского района.
В юбилейные дни состоялось открытие 1 очереди авторечвокзала, мемориала Первооткрывателям газа в Западной Сибири «Скважина Р-1», скульптуры «Святых Петра и Февронии».
24 августа на центральной площади были организованы выставка-ярмарка «Урожай -2013», выставка изделий мастеров прикладного искусства и фотовыставка «Прошлое и настоящее». По центральной улице в праздничном шествии прошли трудовые коллективы учреждений и предприятий посёлка.
Продолжились народные гуляния на центральной площади. Всех собравшихся с юбилеем поздравила глава администрации Берёзовского района Любовь Коротун и вручила почётные звания и награды. «Лауреатом премии ХМАО-Югры « За развитие культуры малочисленных народов Севера» стала Ольга Филиппова директор национального предприятия «Элаль». Депутату окружной Думы     Татьяне Гоголевой присвоено звание «Почётный гражданин Берёзовского района».
Праздник продолжился концертной программой «Люблю тебя, моё Берёзово». Для гостей и жителей выступили профессиональные и самодеятельные коллективы Екатеринбурга, Ханты-Мансийска, Югорска, Белоярска и Берёзовского района.  Красочный фейерверк и ночная дискотека завершили второй день праздничных мероприятий.
25 августа был объявлен спортивным днём, каждый желающий мог принять участие в состязаниях по пейнтболу, фитболу, весёлых стартах с полосой препятствий и хоккею на траве.  
Автор Л. Теткина
