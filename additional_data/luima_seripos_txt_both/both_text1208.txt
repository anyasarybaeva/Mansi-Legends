
Ань ищхӣпыӈ ут хосыт сыресыр пӯмыщ ля̄ххалыт, кинат манос мультикыт хо̄нтуӈкве ро̄ви. Мо̄лал тот сунсыглахтым ма̄н «Зарядка ва̄рнэ тэ̄ла» ос «Закаливание» нампа мультикыг хо̄нтсӯв. Тэ̄н тамле пӯмащ о̄ньщēг, ань са̄всыр мирыт ла̄тӈаныл щирыл толмащлымаг.Ма̄н округт о̄лнэ соссаӈ ла̄тӈгыгн о̄с толмащлымаг. Тамле тэ̄ла округувт «Центр медицинской профилактики»  па̄лыл  ва̄рвес. Ань ма̄ньщи ла̄тӈыл э̄рыгсов хольт тэ̄н Петр Анямовын э̄ргавēг, ханты ла̄тӈыл ос Ульяна Данило. Ань ты ма̄ньщи э̄рыгсовыг ёл-хассагӯв, на̄н ловиньтэ̄н.

	 

	Гимнастика-Э̄рыгсов

	 

	мтапи те тамле ва̄рмаль

	Урок та̄л ос рӯпат та̄л, 

	Та̄ра спортыг ла̄внэ ма̄гыс

	Хо̄нтыгпēв ма̄н потрыӈ хал.

	Ма̄н ты хо̄тал на̄нан ла̄вēв,

	О̄луӈкве пуста̄гыл хумус,

	Поргын ва̄рмаль суссылталэ̄в,

	Ва̄гта̄л ул патэ̄н ты мус.

	Молях аквъёт поргащлэ̄ва,

	Ла̄гланува та̄кталэ̄ва, 

	Ё̄рнув та̄н вос  ēмтапēгыт.

	Акв ман а̄гманув по̄хан 

	вос минэ̄гыт,

	Ювле ул вос ёхтэ̄гыт.

	Ань ос ка̄тыл рӯпитэ̄ва,

	Ё̄р вос ка̄тыт о̄ньщиглэ̄ва,

	Сунсэ̄н, хумус нё̄тнэ 

	упражнение,

	Ва̄руӈкве тах на̄нан!

	 

	Ва̄рēн ты щир, ва̄рēн та щир,

	То̄нт ё̄рыг ēмтэгы̄н,

	Ва̄рēн ты щир, ва̄рēн та щир,

	То̄нт апрыг ēмтэгы̄н,

	Ва̄рēн ты щир, ва̄рēн та щир,

	То̄нт нё̄тнэ̄г ēмтэгы̄н,

	Ва̄рен ты щир, ва̄рēн та щир,

	То̄нт пусыг о̄лэ̄гы̄н!

	 

	Закаливание-Э̄рыгсов

	 

	Упражнение юи-па̄лыт

	Э̄ри молях ё̄р кинсуӈкве.

	Тыима̄гыс э̄ри ка̄сыӈ хо̄тал

	А̄лпыл по̄лям витыл 

	со̄схатаӈкве.

	Та̄кмалтахтэ̄н ла̄щмарылыл,

	Та̄кмалтахтэ̄н аквписыг,

	Акв ман а̄гм урыл ёрувлэ̄гы̄н, 

	Тэ̄рпит урыл ёрувлэ̄гы̄н,

	Нэ̄мхо̄т аквтоп а̄гм, 

	нэ̄мхо̄т асыӈ.

	Туи порат та̄кмалтахтэ̄н,

	Сэ̄ит повара̄лэ̄н, 

	Ёнгēн, пувлэ̄н, апмрамтахтэ̄н, 

	Алпин котралэлы̄н.

	Хунь та тэ̄лы пора о̄вылтахты, 

	То̄внакт ёса масэ̄н,

	Торгēн ащирма сэ̄ӈкв лылтэ̄н, 

	А̄гмын пусмалтаӈкве ха̄сэ̄н.

	 

	Ва̄рēн ты щир, ва̄рēн та щир,

	То̄нт ё̄рыг ēмтэгы̄н,

	Ва̄рēн ты щир, ва̄рēн та щир,

	То̄нт а̄прыӈ ēмтэгы̄н,

	Ва̄рēн ты щир, ва̄рēн та щир,

	То̄нт нё̄тнэ̄г ēмтэгы̄н,

	Ва̄рен ты щир, ва̄рēн та щир,

	То̄нт пуста̄гыл о̄лэ̄гы̄н!

	 

	Ань хотты хо̄тпа ты ва̄рмалитыл пӯмщалахтуӈкве паты ке, тав ищхӣпыӈ ут хосыт э̄лаль вос кисхаты. Таима̄гыс о̄влэ̄т «Гимнастика» манос  «Закаливание» ла̄тыӈ хансэ̄н, тэ̄н по̄хатэ̄н ма̄ньщи ла̄тыӈ хӯлтэ̄н,  тувыл «видео» палт ва̄релы̄н. Та юи-па̄лт э̄рнэ утыт тот нэ̄глэ̄гыт тах. 

	Я̄тил ня̄врамаквет, ма̄ньта̄гыл пусмалтахтэ̄н, пуста̄гыл о̄лэ̄н!

	 

	 

	Редакцият 

	рӯпитан ма̄хум

	 



Нврамыт мгсыл - Детская страничка