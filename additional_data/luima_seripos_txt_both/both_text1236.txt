

	Во̄ртур э̄тпос ва̄т нупыл нилыт щислат ва̄т нупыл хо̄тыт щисла мус Октябрьский район Шеркалы па̄вылт «Союз мастеров» нампа съезд о̄лыс. Тув округ янытыл ма̄щтыр нам о̄щнэ соссаӈ ма̄хум  акван-атыглавēсыт. 


		Тамле тэ̄ла округт ань нилыттыг ва̄рыглавес. Щар о̄выл съезд 1995 та̄лт лӯпта э̄тпост о̄лыс. Тав «Югра лылыēп»  ассоциация тармыл «Сорни ёш»  намаим акван-атхатам хо̄тпатн щё̄пита̄лвес. Ма̄ньщи ла̄тӈыл ла̄вуӈкве ке, тыи «Со̄рни ка̄т». Ты хо̄тпат хантыт ос ма̄ньщит  пēс щирыл ю̄нтнэ маснутаныл, ка̄тыл ва̄рнэ пормасаныл аквта хольт хультуптаӈкве,  мо̄т ма̄хум ханищтаӈкве ла̄вхатсыт. Тувыл Ха̄льӯсн ёхталасыт ос соссаӈ ма̄хум йис та̄гыл ма̄щтырлан наканыл, тамле ва̄рмалит ӯргалан ос та̄наныл э̄лаль тотнэ хо̄тпат  ёт ва̄йхатуӈкве, та̄н ётаныл хумус рӯпитаӈкве, манах щёс акван-атхатахтыглаӈкве, пуссын ты урыл потыртахтасыт. Ма̄хум нила та̄л сыс акв щёс акван-хо̄нтхатахтуӈкве тахсыт. 

		Та юи-па̄лт ма̄хум са̄в та̄л акван-хо̄нтхатуӈкве ат вēрмысыт. Соссаӈ ма̄хум пēс йис наканыл ӯргалан ма̄гыс Художественный фондын вуйлувēсыт. Ла̄щалт ты ва̄рмалит мо̄тмот ма̄н ла̄кква-харттувēсыт, ос ётыл а̄латы ёрувлавēсыт.  Таи ёмас, 1994 та̄лт Россия янытыл о̄лнэ ма̄хум пēс йис наканыл э̄лаль тотнэ щирыл хӯлтнэ ла̄тыӈ хансым о̄лыс. Ты кастыл тувыл са̄ккон щё̄питавес ос пирмайтавес.

		Аквта торыг Ханты-Мансийск ӯст «Центр народных художественных промыслов и ремесел» рӯпитан кол па̄лыг-пусвес. Хантыт ос ма̄ньщит пēс йис наканыл ӯргалаӈкве ос э̄лаль тотуӈкве тув паттувēсыт. Тувыл «Сорни ёш»  нампа ма̄щтыр союз ос ты центр 2002 та̄лт Ханты-Мансийскат китыт съезд ва̄рыгласыт. Ос хӯрмит съезданыл 2006 та̄лт Белоярский ӯст о̄лыс. 

		Ма̄щтырлан хо̄тпат ёт акваг Светлана Кирилловна Гындышева рӯпитас ос та̄н тэ̄ланыл ма̄гыс пуӈктотыс. Соссаӈ ма̄хум са̄всыр ханищтапын во̄выглавēсыт. Ма̄ньлат а̄гит-пыгыт тот маснут ю̄нтуӈкве, йӣвылт сыресыр пормасыт ёргуӈкве, сак хартуӈкве, са̄с ёт рӯпитаӈкве ханищтавēсыт. Та порат сака ёмащакв ма̄щтырлан яныгпа̄ла хо̄тпат та̄ра-паттувēсыт ос та̄н «Народный мастер РФ» намыл майвēсыт. Та па̄сыл мо̄т нэ̄ ман хум хо̄тпат пēс наканув э̄лаль пӯмщалаӈкве патсаныл ос ла̄щмарт матыр ва̄руӈкве ханьщувласыт. То̄ват о̄с ма̄щтыр хо̄тпаг пēриявēсыт. 

		Ань тыг нилыт съездын са̄в ма̄ныл о̄лнэ 60 ма̄щтыр хо̄тпатныл 55 хо̄тпа туп Шеркалы па̄вылн ат ёхталасыт. Нижневартовский районныл щар нэ̄мхотьют ёхтуӈкве ат вēрмыс. Съезд 1996 та̄лт по̄слум кина суссылтым о̄вылтавес. Тот та пора па̄сныл са̄всыр ханищтапыт ва̄рнэ тэ̄лат акван-атым о̄лсыт. То̄ват та̄нкинаныл ма̄ньла̄тыг о̄лнэ̄ныл пораныл манос мо̄таныт ща̄няныл, анēкваныл ка̄саласаныл. 

		Тувыл мӯй ма̄хум ёт Октябрьский район  кӯщай ва̄ӈын нэ̄ Татьяна Галеева ос Александр Ковешников, ма̄-вит ӯргалан ос соссаӈ ма̄хум тэ̄ланыл ёт рӯпитан Департаментныл кӯщай хум пащалахтасы̄г ос э̄рнэ тэ̄лат мӯсхалыг э̄лаль тотнэ щирыл ла̄всы̄г. Людмила Алфёрова, губернатор ва̄ӈын хо̄тпа палт советникыг о̄лнэ нэ̄ ос са̄в ёмас ла̄тыӈ ос ёмащакв рӯпитаӈкве ла̄выс.

		Светлана Гындышева, ма̄щтыр хо̄тпат кӯщай нэ̄, такви рӯпататэ о̄вылтыт ла̄тыӈ тотыс. Ос э̄лаль рӯпитан ма̄гыс са̄всыр комиссиян хо̄тпат пēриявēсыт. Та-юи-па̄лт Татьяна Молданова, исторический наукат кандитатыг о̄лнэ нэ̄, соссаӈ ма̄хум пēс маснутыт ю̄нтым о̄вылтыт сака э̄рнэ потыр ва̄рыс. Тав са̄всыр хурит суссылтаме порат мӯй ма̄хумн потыртас, ма̄щтырыг ва̄рнэ манхурип пормасыт «традиционный» щирыл ловиньтавет, ос та̄наныл ва̄рнэ хо̄тпат, со̄ль, мирн ва̄нэ ма̄щтырыг намтуӈкве ро̄вēгыт. Ос манхурип пормасыт аквта щирыл ва̄рыглавет кос, ос та̄н туп «сувенирный продукцияг» о̄лэ̄гыт. Наталья Фёдорова,  мирн ва̄нэ искусствовед-нэ̄ о̄с ла̄тыӈ кēтсас. Потре С. К. Гындышеван ловиньтавес. Тав туп ма̄ньщит ос хантыт ханьщувлым пēс наканэ о̄вылтыт хансыс. Ка̄сыӈ мир такви щирēтыл ханьщувлым матыр-а̄ти ва̄ри, та̄наныл тэ̄лыгтаӈкве ат кос э̄рēгыт. 

		Тувыл ма̄щтыр хо̄тпат та̄нки ю̄нтум маснутаныл, ка̄тыл ва̄рим пормасаныл  выставкан щё̄пита̄лсаныл. Татьяна Александровна ётылнув ка̄сыӈ пормас ка̄тн вуйластэ ос та̄н о̄вылтаныт я̄нас потыртас,  матыр-а̄ти э̄рнэ  ва̄рмалит хӯлтыс. То̄нт то̄ва хо̄тпат ущты торгамтасыт, соссаӈ ма̄хум палт манхурип пормасыт ма̄кыг о̄лсыт, маснут хансанэ ма̄ниг ю̄нтыглавēсыт, то̄р ло̄мтанэ са̄кпакыг  акван-со̄лтыглавēсыт. Пēс супыт акв-кит хансаӈ то̄рныл ю̄нтыглавēсыт. Пормасыт о̄с нё̄тнэ̄г ва̄рыглавēсыт. Ань тай ка̄сыӈ хо̄тпа хумус тахмаи, та щирыл маснут ю̄нты, пормас ва̄ри. То̄ва пормасыт мо̄т лӯи ма̄хум о̄щнэ хурипаг ва̄равет. Та̄н ханты ос ма̄ньщи ма̄хманув нупыл ловиньтаӈкве ат э̄регыт. 

		Ань таи ма̄гыс  ма̄ньлатыг о̄лнэ ма̄щтыр хо̄тпат выставканыл щё̄питан юи-па̄лт  Татьяна ос Тимофей Молдановыг, Светлана Гындышева, Людмила Алфёрова пормасыт, маснутыт ёмщаквēг суссаныл ос та̄наныл мощ ла̄кква-уртсаныл. Пēс щирыл щё̄питан пормасыт я̄нас пинсаныл, йильпи щирыл ва̄рум пормасыт мо̄т ма̄н атвēсыт. Та̄н рущ щирыл «сувенирный продукцияг» ла̄вавет. 

		Са̄прани э̄лаль ва̄рнэ порат ма̄щтыр хо̄тпат та̄нки ва̄рмаляныл урыл потыртасыт. Хӯрум хо̄тпа «Народный мастер ХМАО-Югры» нампа нам кисхатнэ ла̄тыӈ ва̄рсыт, тыи Ирина Семёновна Молданова, Тамара Семёновна Мезенцева (Сайнахова) ос Надежда Алексеевна Гришкина. Тувыл сыресыр комиссиян хо̄тпат пēриясыт. Грантыт вуянтан порат та̄н о̄с тув рӯпитаӈкве во̄выглавет.  Ма̄щтыр ма̄хум палт ань йильпи кӯщай хо̄тпа пēриявес. Са̄в хо̄тпат Надежда Молданова  ма̄гыс ла̄тыӈ тотсыт. Ань тав ма̄щтыр ма̄хум тэ̄ланыл э̄лаль тотыянэ тах. Светлана Гындышева аквтох тавēн нё̄туӈкве паты. Мо̄т са̄всыр о̄лыглам ва̄рмалит ос мӯй ма̄хум ла̄вум ла̄тӈаныл ам мо̄т потрыт хансыянум тах. 

		Тамара Мерова 

		 

 



В селе Шеркалы Октябрьского района с 24 по 26 августа прошел IV Съезд Союза мастеров Югры. Сюда съехались народные мастера из разных районов автономного округа. Организаторами мероприятия стали Правительство Ханты-Мансийского автономного округа – Югры, Департамент природных ресурсов и несырьевого сектора экономики Ханты-Мансийского автономного округа – Югры, Общественная организация «Спасение Югры» совместно с Союзом мастеров традиционных промыслов коренных народов Югры «Сорни ёш», администрация Октябрьского района и администрация сельского поселения Шеркалы.
Стоит напомнить, что прошло 19 лет после проведения I Учредительного Съезда, который проходил в пгт. Березово. Инициаторами его являлась общественная организация «Сорни ёш», созданная при ассоциации «Спасение Югры». Это была творческая организация и возглавляла её Светлана Кирилловна Гындышева. Она отметила, что в Уставе была обозначена единственная цель – сохранить традиционное народное искусство обско-угорских народов. Союз мастеров был призван объединять талантливых носителей художественной  культуры хантов и манси, а также взял на себя обязанность сохранять высокий художественный уровень традиционного искусства.
На первоначальных этапах велась активная работа с мастерами, проводились систематические семинары. По линии сохранения традиционного искусства коренных народов округа были выстроены партнерские отношения с Центром художественных промыслов и ремесел. Однако в силу объективных и субъективных причин со временем ситуация резко изменилась. Связи с Центром ремесел разрушились, когда он стал ориентироваться на сувенирную продукцию. В связи с развитием этнотуризм, на сегодняшний день это актуальная проблема. Вовлечение мастеров народных промыслов в индустрию сувенирного производства и бизнеса несет полную утрату традиционного искусства.
Сувенирное производство и традиционное искусство не должны подменять друг друга, это два разных явления, у них разная природа. Об этом неоднократно говорила Татьяна Александровна Молданова. На съезде она представила научный доклад и наглядно по выставочным экспозициям показала мастерам, как отличить подлинное традиционное  искусство от современных изделий. Другие мастер-классы по работе с берестой, по меху, ровдуге, дереву и кости, работе ткань по ткани провели сами носители народных промыслов.
На очередном Съезде Союза мастеров был выбран новый состав Правления и Экспертная комиссия. Кандидатов рекомендовано включить в состав грантовых комиссий  по народному искусству. Председателем Союза мастеров стала Надежда Молданова. Трех мастеров выдвинули на звание «Народный мастер Ханты-Мансийского автономного округа – Югры, это И. С. Молданова, Т.С. Мезенцева (Сайнахова) и Н.А. Гришкина. 
О проведении следующего V Съезда Союза мастеров пока только ведутся переговоры, скорей всего оно пройдет в восточном регионе автономного округа.
Тамара МЕРОВА
