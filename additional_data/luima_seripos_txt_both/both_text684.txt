

	Та̄л котиль э̄тпос хӯрумхойплов хо̄талт Россия янытыл журналистыг рӯпитан ма̄хум янытлан хо̄тал о̄лыс. Ты та̄л та̄н хӯрумса̄т аквхойпловитыг янытлавēсыт. 

	Пēс порат, «Пётр I» хо̄н хумыг хунь о̄лыс, ты нампа хо̄тал щар о̄выл щёс янытлавес. Щар о̄выл нэ̄пак 1703 та̄лт нэ̄глыс. Та порат та̄ратам нэ̄пак «Ведомости» нэ̄пакыг ла̄ввес. Хо̄н хумув Пётр I такви тот рӯпитас. Такви номтанэ, о̄лыглан ля̄ххалыт тув хансыгласанэ. Аквъёт пуссын налыман нупыл онтолов нэ̄пак та̄ратавес.

	Ань рущ ла̄тӈыл ты хо̄тал «День российской печати» ла̄ваве. Ты та̄л округув янытыл телевизор хосыт потыртан, газетатт рӯпитан журналистыт халт са̄всыр нампа касыл ва̄рыглым о̄лыс. Щар ма̄к ёмащакв щё̄питым рӯпатаныл мирн пēриявēсыт. Но̄х-патум ма̄хум пуссын Ханты-Мансийск ӯсн во̄виньтӑлвēсыт. 

	Та̄наныл янытлан ос мӯйлупсал мӯйлуптан ма̄гсыл округ губернаторув Н. Комарова тув ёхталас. Щар о̄влэ̄т халанувт но̄х-патум журналистыт Диплом ос пӯмащипа ла̄тӈыӈ нэ̄пакыл мӯйлуптавēсыт. Та коныпал та̄н иӈ э̄рнэ ос тыныӈ ищхӣпыӈ пормасыл майвēсыт.

	Э̄типа̄лаг ля̄ххал тотнэ ма̄хум мӑгсыл пасаныт щё̄питым о̄лсыт. То̄ват тот о̄с са̄всыр мӯйлупсал мӯйлуптавēсыт. Ма̄хум халанылт иӈ хоса потрамасыт ос ла̄кква-минуӈкве ат молямласыт. 

	 

	Александр ВЬЮТКИН  

	 



13 января в Ханты-Мансийске  отметили День российской печати. В рамках форума «Информационный мир Югры» были подведены итоги и названы победители ежегодных окружных конкурсов профессиональной деятельности журналистов. В окружную столицу съехались  журналисты со всей территории округа.
На торжественной церемонии губернатор Наталья Комарова вручила дипломы победителям в номинациях «Лучший журналист», «Лучший оператор», «Лучший фотограф», «Легенда журналистики».
Ежегодно в конкурсе принимают участие как окружные и муниципальные, так и коммерческие СМИ. Имена победителей до последнего держали в тайне, такой информацией владели только жюри конкурса.
Мероприятие было организовано Департаментом общественных связей Югры.
Александр ВЬЮТКИН
