
Тамара Степановна Траки Касум па̄выл музейн тэ̄лы мощщан рӯпитаӈкв во̄выглавес. То̄нт са̄лы ӯрнэ ма̄хум каснэ хо̄таланыл о̄лыс. Ос татем пӯмыщ выставка тот ва̄рыглавес, тав ты выставка урыл мӯй ма̄хумн потыртас. Та суссылтап ханты ма̄хум ла̄тӈыл тох намаим о̄лыс – «Йис ёх, йис вер», (ма̄ньщи ла̄тӈыл те ла̄вуӈкв, тох толмащлаӈкв ро̄ви – «Йис ма̄хум, йис ва̄рмалит»). 
Та па̄вылн Санкт-Петербург ӯст о̄лнэ Российский этнографический музейныл сака пēс хурит тотыглавēсыт. Ты хурит Сергей Иванович Руденко 1910 та̄л порат по̄слуманэ. Ты хум яныг учёныиг о̄лум, антрополог, археолог, технический наукат доктор намыт о̄ньщум. 
Тав 1909 та̄л порат я̄ӈк на̄тнэ э̄тпосныл рēтыӈ ю̄свой э̄тпос мус ма̄ньщи ос ханты ма̄хум палт тыг ёхталам. А̄с я̄, Сакв я̄, Та̄гт я̄, Сыня, Вогулка ос Войкар я̄т хосыт о̄лум соссаӈ ма̄хум палт ялыс. Та̄наныл пуссын хурин по̄слысанэ. 
То̄нт, пēс порат, фотоаппаратыт хунь о̄лсыт, тав кумыскал ва̄рим негативыт ёт-тотыгласанэ. Хо̄тса̄т арыгтем хури ва̄рум. Ялум лё̄ӈхе, маныр пӯмыщ тав ка̄сала̄лыс, тав пуссын нэ̄пакн хассанэ. Ань тав по̄слум пēс хуриянэ туп Санкт-Петербург ӯст о̄лнэ музейт ка̄салаӈкв ро̄ви. Касум па̄вылн тотыглым хурит ань ювле этнографический музейн тотвēсыт. 
Ты хӯрум пēс хури С.И. Руденко по̄слуманэ. Ань ты хури сунсыглэ̄н. Э̄рыӈ на̄н пēс рӯтанын тот по̄слым о̄лэ̄гыт.
Са̄литан ла̄тыӈ
Ма̄н Зоя Валентиновна Пахомован ос тав щēмьятэ̄н са̄литан ла̄тыӈ кēтэ̄в. Ты ма̄ньщи э̄ква Сургут ӯст о̄лы. Во̄ртур э̄тпост Дмитрий пыге а̄тимыг ēмтыс. Ты ёмас сымыӈ хум хо̄тпа о̄лыс. Тав акваг ӯсыӈ ма̄т о̄лыс кос, ос хӯл алыщлаӈкве, во̄раяӈкве сака ха̄сыс. Оматэ ат а̄лыманэ̄тэ торыг хӯлыт такви нилиянэ, исмитыг па̄йтыянэ манос нас саритыянэ. 
Ма̄ньнувег о̄лмēт тав Хо̄рыӈпа̄вылн тотыглавес, тот рӯт ма̄хманэ̄ныл са̄всыр мӯтраӈ ва̄рмалитыл пӯмщалахтас. Ос ӯст о̄лмēт ма̄ньщи телепередачат суссылтан пора урыс о̄с сунсыс. Тувыл такви колнаке акваг сыстамыг о̄ньщистэ. Руманэ тав урēт о̄с са̄в ёмас потрыт потыртасыт, во̄рт о̄лнэ са̄всыр та̄рвит ва̄рмалитын та̄н Диман ханищтавēсыт Зоя Валентиновна Владимир Петрович о̄йкатэ̄нтыл номтыӈ пыг янмалта̄лсы̄г. Ань ты рӯт ма̄хум э̄лаль о̄лнэ хо̄талытн пуссын вос та̄кмалтахтэ̄гыт. 
 
 
 
 
 



 
 «Сака пес хурит суссылтавесыт»
(Прошла выставка под названием «Жившие люди, жившие дела»)
В дни празднования Дня оленевода в с. Казым Белоярского района гостям и жителям поселка была представлена интересная выставка под названием «Йис ёх, йис верат» («Жившие люди, жившие дела»). На ней были представлены фотографии 1910 года, сделанные Руденко Сергеем Ивановичем (1885-1969 гг.). Это был великий ученый - этнограф, археолог, доктор технических наук, внесший огромный вклад в коллекцию фотографий Российского этнографического музея г. Санкт-Петербурга. В мае 1909 по февраль 1910 года он совершил экспедицию в обским уграм на Тобольский Север. Им был собран уникальный материал по традиционной культуре манси с рек Сосьва, Ляпин, ханты – с рек Сыня, Войкар, Вогулка и Обь. За время поездки он отснял более 600 фотографий, негативы он проявлял прямо в экспедиции. Сейчас большая часть этих негативов в полной сохранности хранится в Санкт-Петербурге.
И только малая часть из этих фотографий (около двадцати) была представлена в Казыме, но и это вызвало у всех очень большой и живой интерес.
Автор В. Узель
 «Салитан латынг» (некролог).
Редакция газеты выражает слова соболезнования семье З.В. Пахомовой из Сургута по поводу преждевременной смерти сына Дмитрия.
