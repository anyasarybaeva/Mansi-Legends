
Школат соссаӈ ня̄врамыт ханищтан хо̄тпат Ханты-Мансийск ӯсн акван-атыглавēсыт. Та̄н наука ос образование департамент ос А̄с-угорский институт па̄лыл тув во̄виньта̄лвēсыт. Ма̄хум ня̄врамыт ханищтан нэ̄пакыт урыл  потыртасыт.Ты ва̄рмаль урыл Майя Ефимовна Макарова, региональный образование институтт рӯпитан нэ̄, тох ла̄выс:

	– Ма̄навн школат рӯпитан соссаӈ хо̄тпат ла̄тыӈ кēтсыт. Та̄н школат ханты, ма̄ньщи ос ё̄рн ла̄тыӈ ханищтан щё̄сыт ма̄гыс олныл ойтуӈкве мощēрт ёл ты по̄илттавет.  Ты ва̄рмалит ань  хосат хансым нэ̄паканув ма̄гыс ēмтсыт. Ань образование палт са̄кконыт мо̄т щирыл щё̄питавēсыт. Федеральный государственный образовательный стандартыт, рущ щирыл - ФГОС, хансым о̄лы,  ня̄врамыт ат та̄л ювле-хультум порат хансым нэ̄пакыт щирыл  ханищтаӈкве вēрмавет. Ты э̄лы-па̄л та̄ратым нэ̄пакыт пуссын пēсыг ловиньтавет. Ханищтан нэ̄пакыт пуссын уральтавēсыт ос ётыл та̄н акв реестрын хасвēсыт. Туп тув хансым нэ̄пакытыл ня̄врамыт  школат ханищтаӈкве ро̄ви. 

	Соссаӈ ла̄тӈанув ханищтан нэ̄пакыт, ва̄им, тув ат хасвēсыт. Ма̄н нэ̄паканув пуссын хус манос ва̄т арыгкем та̄л ювле хультум порат щё̄пита̄лвēсыт. Йильпи нэ̄пакыт ма̄н ат о̄ньщēв. Ань округувт образование тармыл о̄лнэ кӯщаит ат ва̄ганыл, хумус соссаӈ ла̄тӈыт ханищтан хо̄тпатн э̄лаль рӯпитаӈкве э̄ри. Манрыг ма̄н тамле нэ̄пак ат о̄ньщēв, хотты хо̄тпаныл ань китыглаӈкве, ма̄н о̄с ат ва̄глӯв.

	Рущ ла̄тыӈ ос мо̄т предметыт ханищтан нэ̄пакыт хаснэ ма̄гыс са̄всыр институтыт рӯпитэ̄гыт. Тот са̄в учёный хо̄тпат э̄рнэ щирыл нэ̄пакыт  хансыяныл. Ща̄нь ла̄тӈыт ханищтан нэ̄пакыт ка̄сыӈ республика ос округ та̄нки щё̄питаӈкве ла̄ввēсыт. 

	Округувт ты рӯпата ва̄руӈкве нэ̄мхотьют ат вуйхатас. Ма̄н институтувт о̄влэ̄т лаборатория о̄лыс, ня̄врамыт хумус ханищтаӈкве э̄рēгыт, тот ма̄н ханищтан хо̄тпат хӯлтыглаӈкве туп вēрмысанӯв. Нэ̄пакыт ма̄нки ат хассӯв. Ща̄нь ла̄тыӈ ханищтан нэ̄пакыт щирыл хӯлтыглан потрыт ва̄рыгласӯв. 

	Ётыл нэ̄пакыт хан-суӈкве А̄с-угорский институт ма̄хум ла̄ввēсыт. Та̄н ловиньтан нэ̄пакыт та̄ратасыт кос, ос ань ня̄врамыт ма̄гыс э̄рнэ букварит а̄тимыт. Ты нэ̄пакыт пуссын  «типовой» нампа программа щирыл ва̄равет, ос ща̄нь ла̄тыӈ ханищтан программа нэ̄мхотьют щё̄питаӈкве ат вуйхаты.  

	Ма̄н ань ты ва̄рмалит та̄ра-паттын ма̄гыс ханищтан хо̄тпат ёт акван-хо̄нтхатыгласӯв. Акван-нё̄тхатым йильпи нэ̄пакыт хаснэ урыл потыртахтасӯв. 

	 

	Тамара 

	Мерова

	 



Недавно в Ханты-Мансийске прошло заседание рабочей группы по разработке учебно-методических пособий по родным языкам коренных народов Югры, в котором приняли участие преподаватели родных языков, сотрудники Департамента образования и молодежной политики Ханты-Мансийского автономного округа – Югры и Института развития образования.
Майя Ефимовна Макарова, старший преподаватель кафедры филологии Института развития образования, рассказала о сложившейся ситуации следующее:
- Идея создания рабочей группы по усовершенствованию учебников появилась весной этого года. Так случилось, что учителей родных языков в школе не тарифицируют, если они не обеспечены учебно-методическими комплексами, выпущенными  по новым федеральным стандартам. В связи с выходом нового закона об образовании, учителя имеют право пользоваться и обучать детей по учебникам, которые изданы не более чем 5 лет назад. Второе условие – преподаватели должны применять учебники, которые вошли в федеральный реестр учебного материала. В данный реестр учебники по изучению родных языков не вошли. На сегодня наша задача – в минимальные сроки разработать типовую программу для обучения детей родным языкам.
Тамара МЕРОВА
