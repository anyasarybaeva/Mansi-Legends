
Ва̄т са̄грапнал э̄тпос 19 хо̄талэ̄ ма̄н ма̄вт о̄лнэ христиан ма̄хум ма̄гыс сака яныг ялпыӈ хо̄талыг о̄лы – Николай Чудотворец манос Николай Угодник янытлан хо̄тал. 1959 та̄лт о̄с аквты хо̄талт Ха̄льӯс район Ло̄пмус па̄вылт ма̄ньщи а̄гирищ самын патыс, Валяг намаявес.

	Валентина Борисовна Албина са̄в та̄л Сургут ӯст о̄лы, яныг лēккарыг рӯпиты. Ам тав ётэ хо̄нтхатыгласум, о̄лупсатэ урыл китыгласлум. На̄н ань э̄лаль тав потре ловиньтэлы̄н:

	– Ам Ло̄пмус па̄вылт самын патсум, тот яныгмасум. 1967 та̄лт таквсы школан минасум. О̄выл учителюм Галина Алексеевна Таратова. Нилыт классын ма̄н, па̄выл ня̄врамыт, Кульпасн тотвесӯв, э̄лаль тот ханищтахтасӯв, интернатт о̄лсӯв. Мо̄т па̄влытныл о̄с са̄в ня̄врамыт о̄лсыт – Кимкъясуй, Потрасуй, Сортыӈъя. 1975-1977 та̄лытт ам Ха̄льӯст ханищтахтасум. Тот о̄с интернатт о̄лсум. Са̄в ня̄врам 

	Тэ̄к, Устрём, Ка̄сум, Восыӈтӯр, Кульпас ос мо̄т па̄влытныл ханищтахтасыт. Колнакт ма̄н 

	нёлолов хо̄тпа о̄лсӯв – кит Тоняг, акватэ Неттина, Тэ̄к па̄вылныл о̄лсы̄г, Раиса Молданова, Галина Рябчикова, Шайтанканыл Аля Морозова о̄лыс. Ма̄н, ханты, ма̄ньщи, саран ос рущ ня̄врамыт, пуссын аквъёт ёмащакв о̄лсӯв, нэ̄мхуньт ат ля̄втыгласӯв, 

	тэ̄ланув пуссын аквъёт ва̄р
	санӯв, ёмащакв ханищтахтасӯв. Акв воспитателюв ма̄ньщи нэ̄ о̄лыс, Дина Тимофеевна Лисова, тав Потрасуй па̄вылт са̄мын патыс. Акв ос Канева, саран нэ̄. Тэ̄н сака ёмас, ласкат нэ̄г, ма̄нав пуссын э̄руптасанэ̄н. 

	Школа а̄стламум юи-па̄лт 

	э̄лаль ам Ханты-Мансийск ӯс медучилищат ма̄нь лēккарыг ханищтахтасум. Училище а̄стла-мум юи-па̄лт Ха̄льӯс пӯльницат интенсивный терапия отделеният ма̄нь лēккарыг рӯпи
	таӈкве патсум. Та порат тот яныг лēккарыг Владимир Иванович Берсенёв о̄лыс. Тав сака мӯтраӈ лēккар о̄лыс, ты о̄йка палт ам са̄в ёмас э̄рнэ тэ̄ла ханищтасум. 1983 та̄л мус тот рӯпитасум, та та̄лт ам Тюмень ӯс мединс
	титутн ханищтахтуӈкве ми
	насум. Институт 1990 та̄лт а̄стласлум, тувыл тыг, Сургут 

	ӯсн, ва̄нтлысум. Ань тыхо̄тал 

	мус тыт о̄лэ̄гум, поликлиникат 

	терапевт лēккарыг рӯпитэ̄гум.   

	Атыт курсыт ханищтахтамум порат Дима пыгум самын патыс. Тыт Сургут ӯст яныгмас, школа а̄стлас. Ань Тюменьт ӯлщ-пуӈк пусмалтан лēккарыг ханищтахты. 

	– Валентина Борисовна, лēк-карыг рӯпитаӈкве та̄рвитыӈ?

	– Ам рӯпатам сака пӯмыщ, ханищтахтуӈкве акваг э̄ри, са̄в нэ̄пак ловиньтаӈкве э̄ри. Ка̄сыӈ хо̄тпа алписове туп таквихурипаг о̄лы, аквхурип хо̄тпа а̄тим. Таима̄гыс то̄ванакт э̄лумхо̄ла-сын тэ̄рпи хансуӈкве та̄рвитыӈ. Акв хо̄тпан тэ̄рпи нё̄ты, мо̄т хо̄тпан ос аквты тэ̄рпи нё̄туӈкве ат вēрми. Яныг ӯст о̄лнэ ма̄хум ос ма̄нь па̄вылт о̄лнэ ма̄хум о̄лнэ хурияныл аквхурип а̄ти, таима̄гыс та̄наныл я̄нас щирыл пусмалтаӈкве э̄ри. Э̄лнаӈ о̄лупсав щар мо̄тхурипаг о̄лыс. Ма̄хум са̄в рӯпитасыт, коны ма̄т са̄в яласасыт, ня̄врамыт кон хоса ёнгасасыт. Ань яныг ӯст о̄лнэ ма̄хум коны ма̄т сака ат о̄лыглэ̄гыт, ня̄врамыт янгыщ юн ӯнлантэ̄гыт, са̄всыр ищхӣпыӈ утыт хосыт ёнгēгыт. Таима̄гыс уроканылт хоса ӯнлуӈкве ат вēрмēгыт, сысаныл а̄гмыӈыт. Ань сым а̄гм ос са̄всыр пувласпи пилыщмаӈ а̄гмытыл ма̄нь-лат ма̄хум а̄гмыӈыг ēмтуӈкве патсыт. Э̄лнаӈ тамле а̄гмын туп яныгхо̄тпа ёл-паттаве, ань янге-ма̄не савалы. Ма̄н ань ща̄нь-а̄щитн акваг ла̄вēв, ня̄враманыл пуста̄гыл о̄луӈкве ма̄ньта̄гыл вос ханищтыяныл, кон торген вос ха̄йтыгтэ̄гыт, вос пувлэ̄гыт. Акваг ул вос ханищтахтэ̄гыт, ёмас оценкат – ты атхунь ёмас, ос алпияныл те ва̄гталыт, ты ёмас 

	хунь.

	– Наӈ ма̄нь па̄вылт яныг
	масын, яныгмам поран ос наӈти ма̄хманын урыл акв-кит ла̄тыӈ ла̄вен.

	– Омам наме Татьяна Павловна, а̄ги о̄парищ наме 

	Ромбандеева, Хо̄сло̄х па̄вылныл о̄лыс. А̄тям Борис Николаевич Албин, Ло̄пмус па̄выл хум. О̄лме палытыл хӯл алыщлас, рыбакыг рӯпитас. Ӯсхул, сӯкыр ос сорх та̄им яныгмасӯв. Э̄лнаӈ а̄тяв рыбакыт ёт А̄сн кēтыглавēсыт, 

	ма̄н, ня̄врамыт ос оманув, о̄с ёттотавēв. Тот супыгхул, мохсаӈ ос ка̄рай хӯл тэ̄сув, супыгхул по̄р тэ̄сув. Та пора ам акваг номылмата̄лылум, сымумт татем ёмас. Ам ань тыхо̄тал мус ла̄пкат хӯл ат та ёвтыгласум. 

	Я̄тил хӯлкве ам туп юв яланта
	нэм порат тэ̄щинта̄лэ̄гум. 

	Саша каӈкум ос Зоя увщим 

	а̄тимыг ēмтсыг. Кульпаст 

	Юра а̄пщим ос Наталя э̄щум 

	щēмьяӈта̄гыл о̄лэ̄г. Саранпа̄
	вылт Лена э̄щум о̄лы, ат 

	ня̄врам о̄ньщи.

	Ма̄н яныгмамув порат акваг ща̄нь ла̄тӈувтыл потыртасӯв. Интернатт то̄ванакт ат та̄р
	тавēв ма̄ньщи ла̄тӈыл потыр-таӈкве, ма̄н, Ло̄пмус ня̄в
	рамыт, нэ̄мхотьют ат хӯнтлысӯв, тох и потыртасӯв. Па̄влувт Ӯй йӣквыгла̄лвес, ма̄н ня̄врамыт о̄с пуссын тув ялантасув. Ам номилум, Ефим Семёнович 

	Ромбандеев аким колт Ӯй 

	йӣквес. Тувыл Владимир Семёнович Албин, Егор Петрович Таратов ос Алексей Михайлович Хозумов колт. Анна Ильинична Албина то̄нт ма̄ниг 

	о̄лыс, тот сака нё̄тнэ̄г йӣквыс. Ма̄ньщи супыл масхаты, то̄р пины, тав ляльтэ сунсуӈкве 

	сака пӯмыщ о̄лыс. О̄йкатэ 

	о̄парищ нам щирыл тав ань Хозумова. Та порат сака мӯтраӈ, 

	нёмса, ощхуль ма̄хум о̄лсыт. 

	1972 та̄лт а̄тяв рӯпататэ щирыл Василий Карпович Беш-кильцевын Кульпасн во̄ввес, тувыл щēмьяв о̄с тув та ва̄нтлыс. Рыбакыт Ра̄ктъя па̄вылт хӯл 

	алыщласыт. Омав о̄с акваг а̄тяв ёт яласас. Аквматнакт а̄тяв 

	Ха̄льӯс пӯльницан товлыӈха̄-пыл тотвес. Ам юрт а̄гим Раиса Алексеевна Качанова, ань 

	о̄йкатэ о̄парищ нам щирыл Проводникова, ётыл потырты: «А̄вин хотьют ра̄ты, ань па̄лыг-пӯнсылум, я-а, оман ты лю̄ли, ма̄ньщи супыл масхатым о̄лы, кӯньгантым лю̄ляхо̄лы. Тав 

	ла̄ви, ань а̄тян тыг пӯльницан тотвес, китыт хо̄тал тав о̄с товлыӈха̄пын ӯнтылматас, тыт ты мины». Омагум-а̄тягум акваг 

	аквъёт о̄лсыг, ань омав улпыл номсы, о̄йкатэ аман хоталь тотвес, тав юи-па̄лэ̄т Ӯсын та тыламлас. 

	– Ма̄ньщи нэ̄ Раиса Алексеевна ань Руслан пыге щахныл ю̄нгата̄лхатнэ ма̄т касы, намыӈ
	суиӈ хо̄тпаг ēмтыс. Раиса хоты па̄вылныл о̄лы?

	– Тав Сӯкыръя па̄вылныл о̄лы. 1978-1980 та̄лытт тэ̄н Зоя увщим ёт Ха̄льӯс рыбокомбина
	тыт рӯпитасы̄г, общежитият о̄лсы̄г. То̄нт ам медучилищат ханищтахтасум, каникулын юв 

	миннэм порат тэ̄н палтэ̄н хо̄игласум, тот э̄т хӯлэ̄гум. Ётыл-нуве Зоям рӯпататэ̄л по̄хан
	минас, ань юв минуӈкве щё̄питахты. Юрт а̄гитэ Раиса то̄нт о̄йкатэ армиян вуйвес, 

	такви ос мо̄т щирыл о̄лы, увщим нупыл ла̄ви: «Ам ос хоталь минэ̄гум?» Зоям ювле ла̄ви: «Ам палтум минымēн, ам омагум-а̄тягум ёмас хо̄тпаг» Кульпасн 

	ёхтысы̄г, омам ла̄ви: «Ма̄н ма̄нь-щи а̄гирищув, вус о̄лы» Тот ос аквъёт зверофермат рӯпитасы̄г. Ма̄н колувт Рая кит та̄л ляпатем о̄лыс. Омам таве такви а̄гитэ 

	хольт э̄руптастэ. Тувыл тот, Кульпаст, 1980 та̄лт таквсы Раиса ня̄врам самын паттыс, а̄гирищ. Мощ ётылнуве Миша о̄йкатэ ёхтыс, та̄н Ха̄льӯсн та минасыт. 

	Та па̄сыл ма̄н юртыӈыщ о̄лэ̄в. Раиса омав акваг номылмата̄-лытэ, ла̄ви: «О̄лупсамт хунь сака та̄рвитыӈ о̄лыс, на̄н колта̄глын а̄нум нё̄тыс, матъёмас на̄нанн ва̄ганум». Ётылнуве Руслан пыге ос Наташа а̄гитэ самын патсыг. Тэ̄н ня̄враманэ̄н ма̄ниг о̄лма
	ныл порат, Наталя ос Лена 

	э̄щагум Ха̄льӯсн ёхтэ̄г, Раян матыр колсори ва̄руӈкве нё̄тэ̄г, сома увщитэ̄н палт ёхтэ̄г. Ань Руслан пыге ма̄гыс ма̄н  сыманув ща̄ргēгыт. То̄ванакт оматэ 

	тав ётэ каснэ ма̄н яланта̄лы. 

	Ваим, ка̄сыӈ оман тамле касыл 

	нупыл сунсуӈкве та̄рвитыӈ.

	– Валентина Борисовна, пуста̄гыл о̄лнэ ма̄гсыл ма̄ньщи ма̄хманувн хумус о̄луӈкве э̄ри?

	– Ма̄н ма̄хманув сака ё̄рыт, 

	пēс та̄гыл са̄в рӯпитасыт, ма̄-вит ляпат акваг о̄лсыт, во̄раясыт, 

	хӯл алыщласыт. Атхунь таӈхē-гум, та̄н ань яласан ма̄гыс 

	матыр э̄рнэ ма̄шинат ман моторха̄пыт вос о̄ньщēгыт, о̄лупсаныл мощ кӯпнитнувēг вос ēмты. Ань матъёмас телевизорыт о̄ньщēгыт, э̄тэ-хо̄талэ на̄йпос тэ̄г. Ма̄к туп таи – тыгле-тувле яласан ёмас лё̄ӈхыл вос ва̄равет, яласаӈкве вос вēр
	мēгыт. Ам са̄в рӯт о̄ньщēгум, 

	Ха̄льӯс районт ос мо̄т ма̄т 

	о̄лэ̄гыт. Я̄тил рӯт ма̄хманум, 

	я̄тил ма̄ньщи мир, пуссын пуста̄гыл о̄лэ̄н, ня̄враманын янмалтэ̄н, халанынт нё̄тхатэ̄н. Пус ка̄т, пус ла̄гыл о̄лэ̄н, На̄я
	нын-О̄тыранын вос ӯргалавēн!

	Ань потрумēн та оигпас. Валентина Борисовна тамле 

	мӯтраӈ э̄лумхо̄лас, хо̄тпа нупыл сымыӈ нэ̄. Тав о̄лнэ̄тэ палыт ма̄хум пусмалты, ка̄сыӈ хо̄тал э̄рнэ тэ̄ла ва̄ри. Па̄выл ма̄хма-нэ̄н ос рӯтанэ̄н тав э̄руптаве ос янытлаве. Ма̄н, газетат рӯпитан ма̄хум, таве намхо̄талэ кастыл о̄с янытлылӯв, са̄в ёмас сымыӈ ла̄тӈыл ла̄вилӯв. Пуста̄гыл вос о̄лы, со̄тыӈыщ вос о̄лы! 

	Светлана Ромбандеева

	 



Валентина Борисовна Албина живет в Сургуте, работает врачом-терапевтом в Центре здоровья. В этом году она отметила юбилей – 19 декабря ей исполнилось 55 лет.
Родилась она в1959 году в маленькой мансийской деревне Ломбовож Березовского района. Как и все дети, посещала детские ясли, детский сад. В 1967 году пошла в первый класс, первой ее учительницей была Галина Алексеевна Таратова. Училась она в п. Сосьва, а 9 и 10-й классы окончила в п. Березово. Завершив обучение в средней школе, поступила на медсестринское отделение Ханты-Мансийского медицинского училища.  
Трудовую деятельность Валентина Борисовна начала медсестрой в детском отделении родильного дома в п. Советский. Затем переехала в п. Березово, устроилась медсестрой в терапевтическое отделение районной больницы. В 1983 году поступила в Тюменский медицинский институт. Там у неё родился сын Дима. Сейчас он живет в Тюмени, пошел по стопам мамы, будет врачом-зубопротезистом.
По окончании института она поехала в г. Сургут, устроилась на работу цеховым терапевтом в поликлинику «Нефтяник». Проработала там до 2007 года, затем перешла на работу в Центр здоровья КГП № 1 г. Сургут. Имея опыт работы в медицине, она всегда рекомендует своим пациентам вести здоровый образ жизни.
Валентина Борисовна говорит: «Раньше люди были более закаленные, больше занимались физическим трудом. Сейчас у городских жителей много патологий со стороны опорно-двигательного аппарата, потому что мало двигаются, дети много проводят времени за компьютером. Когда человек работает на улице, двигается – свежий воздух гармонирует с хорошей работой мышц, тогда и суставы, и связки, и кровообращение в хорошем состоянии. Программа здравоохранения направлена на то, чтобы прежде всего пропагандировали здоровый образ жизни. Мы учим родителей, чтобы обращали внимание не только на себя, а также способствовали правильному физическому развитию своих детей. Обязательно движение, плавание, лыжи, ходьба. Не надо заставлять ребенка делать только уроки, получать только пятерки. Из-за чрезмерных нагрузок развивается патология зрения. Главное – чтобы все было в меру.  
Наши коренные народы, ханты и манси, физически очень крепкие, это все сформировано на генетическом уровне. Очень хорошо переносят боли, у них высокий болевой порог. Очень хорошо переносят стрессовые ситуации, значит, крепкая нервная система. Коренные люди живут в селах, их образ жизни связан с природой, рыбалкой, охотой. Климатические условия уже программируют их на здоровый образ жизни. У городских жителей этого нет, поэтому они быстро ломаются и психологически, и морально. Когда появляются первые зимники, в первую очередь везут алкоголь в сельскую местность. А ведь у моего народа, манси, нет фермента, который быстро обезвреживал бы алкоголь, генетически мы никогда не были связаны с алкоголем, в отличие от южных народов. Я хочу пожелать народам ханты и манси здоровья, оставаться поближе к природе. Без связи с природой мы будем идти к гибели».
Рассказывала Валентина Борисовна и о брате, и о двух сестрах. Юрий и Наталья со своими семьями живут в п. Сосьва. Младшая сестра Елена живет в п. Саранпауль, у нее пятеро детей. Вспоминала она и маму Татьяну Павловну, в девичестве Ромбандееву. Родом она была из д. Хошлог. Татьяна Павловна была удивительной души человеком, мудрой женщиной, любящей мамой. Она очень сильно любила свою большую родню, племянников, родню мужа. Для каждого из них у нее хватало любви, душевного тепла. Все её вспоминают с большой любовью и благодарностью. Папа Борис Николаевич Албин был рыбаком. Он тоже был прекрасным человеком, скромным, трудолюбивым. Их старшие дети, Саша и Зоя, рано ушли из жизни. Саша был талантливым музыкантом, играл на гитаре.
Валентина Борисовна рассказала о поездках семьи на реку Обь: «Летом рыбаков часто отправляли на Обь, мы, дети и наши мамы, ездили с ними. Там ели и осетра, и осетровую икру, и муксуна. Эти времена я вспоминаю с умилением в душе. До сих пор не покупаю рыбу в магазине. Такой рыбы, на которой я выросла, здесь нет. А выросла я на рыбе сиговых пород – щекур, нельма, сырок. И непременно свежая, только что пойманная, живая...»
Далее она поделилась воспоминаниями о семье, детстве, интересных случаях. Сама Валентина Борисовна интересный человек, хороший собеседник, может говорить на любую тему, будь то политика, медицина, философия, спорт. Кстати, она очень любит спорт, интересуется биографическими данными спортсменов. А теперь она еще увлеклась боксом, особенно когда в поединке участвует боец из Березово Руслан Проводников. Его маму, Раису Алексеевну, знает с молодости. Раиса Алексеевна дружила с ее сестрой Зоей, они вместе работали. Около двух лет Раиса Алексеевна жила в семье Албиных в Сосьве. Их мама относилась к Раисе Алексеевне как к своей дочери. Теперь вся семья Валентины Борисовны переживает и болеет за Руслана, радуется его победам.  
Она очень добрая, отзывчивая, с виду скромная женщина. Сын Дмитрий и вся её многочисленная родня поздравляют с юбилеем. Мы, сотрудники газеты, тоже присоединяемся к поздравлениям. Этой удивительной мансийской женщине пожелаем здоровья, успехов, много радости, счастья!
Светлана РОМБАНДЕЕВА
