
Мощ мо̄лалнув Ханты-Мансийск ӯст мир пусмалтан Департаментыт ва̄ӈын кӯщаиг рӯпитан хум Сергей Щукин ос тэ̄рпит уртнэ ма̄т кӯщаиг о̄лнэ нэ̄ Наталья Тайлакова ёт пресс-конференция о̄лыс.
О̄влэ̄т С.В. Щукин олн ойтта̄л тэ̄рпи винэ ма̄хум урыл потыртас:
– 2013 та̄лт ты кастыл округ бюджетныл 2 млрд. солко̄ви майвес. Округув янытыл 216 со̄тыра 919 са̄вит хо̄тпа са̄всыр а̄гм о̄ньщēгыт. Олн ойтта̄л 561 хо̄тпа тэ̄рпил мивет. Та̄н халанылт то̄ва ма̄хум э̄тпос сыс айнэ тэ̄рпияныл тынэ 45 – 50 со̄тыра солко̄ви са̄витыг ēмты.Тыгыл мо̄т хуль­тум ма̄хум тынэ акв па̄лэ ойтым тэ̄рпил тына­лавет.
Ты та̄л та̄рвитыӈ а̄гмыт пусмалтан ма̄гсыл Россиявт иӈ акв са̄ккон пирмайтавес. Та са̄ккон щирыл пусмалтан ма̄хум а̄гманыл«Орфанные» нампа ла̄тӈыл ла̄вавет. Тыи мо̄рсыӈ а̄гмытыл 100 со̄тыра мир халт лов хо̄тпа туп тамле а̄гмыл ēмтэ̄гыт. Россия яны­тыл 24 са̄всыр та̄рвитыӈ а̄гм о̄лы. Округувт ос 175 хо̄тпа 17 тамле а̄гмытыл пусмалтавет. Ты кастыл округ бюджетныл 173 млн. 480 солко̄ви та̄стувес.
Ля̄ххал тотнэ хо̄тпат титыглахтасыт: «А̄гмыӈ хо̄тпа хумус та̄ра-паттуӈкв вēрмитэ, тав льго­та о̄ньщи ман а̄ти?»
Ты урыл ювле Н.И. Тайлакова потыртас:
– Тыи ма̄гсыл а̄гмыӈ хо̄тпан такви пусмал­тан лēккарēныл ана­лиз ос обследование нэ̄пак-ло̄мтыт виӈкв э̄ри. Лēккарытын сунса­ве, та юи-па̄лт ущ та̄рапаты, тав олн ойтта̄л тэ̄рпил миве ман а̄ти.
Кущай нэ̄ о̄с акв ва̄рмаль урыл титыгла­вес: «Округув янытыл э̄лын о̄лнэ па̄влыт мус ма̄хум тэ̄рпил хумус то­тыглавет ос лēккарыт тув хумус ялантэ̄гыт?
– Ма̄н округувт са̄в па̄влыт о̄лэ̄гыт, тув ма̄н та̄л сыс тит щёс ёхталаӈкв туп вēрмēв. Тэ̄лы ма̄шинал, тӯи ос н а̄ и ӈ х а п ы л . Та м л е п а̄ в л ы т ы н м а̄ н х ӯрум-нила э̄тпосын то̄вылхатнэ са̄вит тэ̄рпи тотэ̄в. То̄ванакт тэ̄рпи вертолётыл тēтыглэ̄в. Тыима̄гсыл округувт ма̄хум тэ̄рпил пуссын то̄влавет.
Я̄тил ма̄хумаквет,на̄н матыр тэ̄ла ат те торгамтэгы̄н, мир пусмал­тан Департаментын ты телефоныг хосыт звонитаӈкве вēрмегы̄н: 8(3467) 35-16-94 ос 33-47-09



На пресс-конференции с заместителем директора департамента здравоохранения Сергея Щукина и заместитель начальника управления организации медицинской помощи и лекарственному обеспечению Натальи Тайлаковой с журналистами был диалог по теме: «Организация лекарственного обеспечение льготных категорий граждан».
На территории округа 216 919 человек проживает с различными типами болезней. Среди них 561 человек пользуются льготным лечением. В текущем 2013 году с бюджета округа было выделено 2 млрд. рублей на приобретение дорогостоящих лекарственных препаратов. Среди больных есть и такие, у которых лечение достигает 45-50 тысяч рублей в месяц, они и относятся к категории льготников.
