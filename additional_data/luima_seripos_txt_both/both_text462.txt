
Салехард ӯсн ялмув порат, ма̄н Горнокнязевск нампа ма̄нь па̄влын экскурсиян тотыглавесӯв. Та ханты па̄выл А̄с я̄ ва̄тат ӯнлы, Лӯима̄ ща̄рыщ ляпат о̄лы.Па̄выл урыл потыр-там нэ̄ ла̄выс, Горнокнязевск па̄вланыл щар о̄влэ̄т XVII нот порат нэ̄пакыт хансым о̄лыс. Та па̄выл о̄лнэ урамн щар о̄влэ̄т Василий Тайшин ка̄нащ пēс порат тув о̄лмыгтас. То̄нт то̄пал пора о̄лыс, ма̄хум халанылт акв-писыг хо̄нтласыт. 1607 
та̄лт ма̄хум хунь пēр-напос пиннэ щирыл ка̄щилтаӈкве патвēсыт, Москваныл ёхталам ка̄-нащ ма̄хмытын Василий Тайшин порславес. Тав юи-па̄лт Момрук нампа пыге ка̄нащ хумыг матнэ мус о̄лыс. Пыге юи-па̄лт ос Ермак апыгрище та ляпа ма̄т тармыл кӯщайлахтас. Василий Тайшин ня̄враманэ Горнокнязевск па̄выл ӯн-лын ма̄тэ̄т ань тыг мус о̄парищ наманыл хансым о̄лы. Тув ёхтумувт ма̄н музейн тотвесӯв. Музеяныл ма̄н «Торум Маа» музеюв хольт кон ва̄рим о̄лы. Музейн щалтнэма̄т ма̄н по̄лям мох-саӈ ня̄рхулыл ос атыӈ 
саӈквлыпилыл тыт-тувесӯв. Тот о̄лнэ сос-саӈ ма̄хум пēс пораныл о̄щнэ алыщлап пормасаныл ма̄навн суссылтавēсыт. Э̄лаль ос са̄лыӈ ма̄хум яласан 
ва̄нтсунаныл урыл по-тыртавесӯв. Хумус та̄н ва̄нтлэ̄гыт ос ва̄нтсун хартнэ хо̄пт са̄лыяныл сунын хумус тēравет. Тувыл ё̄рнкол тӣврын щалтуӈкв во̄ввесӯв, тот таве хумус тӯщтаве, та урыл потыртавесӯв. Мо̄т ё̄рнколт ма̄н ма̄гсылув пасан ва̄рыглавес. Ма̄н мохсаӈ хӯлыл, атыӈ са̄лы нё̄влил ос са̄ккарыл тэ̄лыгтым морахыл тыт-тувесӯв. 
Салехард ӯсн ёхталан мӯй ма̄хум акваг та̄н палтаныл тотыглавет. Тот рӯпитан ма̄хум ёхталан мир пēс щирыл та̄глыӈ пасан ва̄тан ӯнттыяныл ос мӯсхал щирыл тыттыяныл. 
 
 
 



Посёлок Горнокнязевск находится в восемнадцати километрах к северо-востоку от города Салехарда.  Он был основан в XVII веке хантыйским князем Тайшиным.
В 2001 года в Горнокнязевске был сформирован и открыт природно-этнографический музей под открытым небом. На территории музея воспроизведено традиционное поселение северных народов. Стоят чумы, покрытые оленьими шкурами, а также деревянные постройки, нарты, выполненные в традиционном стиле северных народов.
Автор А. Вьюткин
