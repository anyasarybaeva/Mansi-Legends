

	Яныг таквс э̄тпос 27 хо̄талэ̄т ма̄н редакциявн («Лӯима̄ сэ̄рипос» ос «Ханты ясаӈ» газетаг ва̄рнэ колн) миркол па̄лыл кӯщай нэ̄ ёхталас, Вера Викторовна Царёва. Тав округ кӯщай ля̄ххал тотнэ ва̄рмалянэ тармыл пуӈк тоты.

	Таквсы ма̄н ань 

	ла̄тыӈ хӯлсӯв, мирколт рӯпитан кӯщаит 

	ма̄ньщи ос ханты 

	газетаг ва̄рнэ кол лап-пантуӈкве номсащлахтэ̄гыт. Ань о̄лупсав та̄рвитыӈыг ēмтыс, са̄в мир рӯпатаныл по̄хан-кēтвēсыт, то̄ва колыт лап-пантвēсыт. Та̄н 

	хунь тыстэ̄гыт, тох номсэ̄гыт те, со̄ль, тах газетагув лап-пантапавēг. Я-та-ты, ань Ханты-Мансийск ӯст о̄лнэ ма̄ньщи ос ханты ма̄хум уракта̄л та патсыт. Редакциявн соссаӈ мир округ Дума депутат хо̄тпа Т.С. Гоголева ос Венгрияныл ёхталам учёный нэ̄ Чилла Хорват ёхталасы̄г. Т.С. Гоголева ла̄выс, ма̄н ань ул вос хурахлэ̄в, газетаг нэ̄мхотьютн лап ат пантавēг, тамле газета ма̄ янытыл воссыг нэ̄мхо̄т а̄тим. Ма̄н ма̄нти ма̄вт о̄лэ̄в, ща̄нь ла̄тыӈ газета та̄л хумус о̄луӈкве патэ̄в.

	Ань мир титынтыг та атхатас, ма̄н В.В. 

	Царёва э̄лы-па̄лт вос потыртэ̄в, хумус рӯпитэ̄в, газетагув ма̄ньщи ос ханты ма̄хманувн ловиньта-вēг ман а̄ти, газетат хоталь кēтыглыянӯв. 

	О̄влэ̄т яныг кӯщаюв Раиса Германовна 

	Решетникова тав 

	ла̄тыӈ ла̄выс. Потыртас, хумус ма̄н рӯпитэ̄в, газетаг ка̄сыӈ па̄вылт ӯравēг, ловиньтавēг. Ща̄нь ла̄тӈыл хаснэ̄в коныпал ма̄н ка̄сыӈ потыр рущ ла̄тӈыл толмащлылӯв, ищхӣпыӈ ут хосыт матыр-а̄ти 

	ань пуссын ловинь-таӈкве ро̄ви. Ма̄ньщи газета кӯщай ва̄ӈын нэ̄ Валентина Васильевна Узель «Лӯима̄ сэ̄рипос» газетав урыл 

	потыртас – хотьют 

	манхурип рӯпата 

	ва̄ри, хоталь яланта̄лэ̄в, маныр урыл хансэ̄в. 

	Тамара Сергеевна Мерова та урыл ла̄выс, ань 

	газета ва̄рнэ колт рӯпитан ма̄хум э̄лы хо̄н ма̄т о̄лнэ 

	финно-угорский мирыт ёт ва̄йхатэ̄гыт, ха
	ланылт юртыӈыщ о̄лэ̄гыт, аквъёт рӯ-питэ̄гыт. То̄ва корреспондентанув мирхал ма̄т ва̄рыглым конкурсытт но̄х-патыгла̄лсыт, янытлан нэ̄пакытыл майлувēсыт. «Ханты ясаӈ» газета кӯщай ва̄ӈын нэ̄ Надежда 

	Владимировна Рагимова ня̄врамыт ма̄гыс ханты ла̄тӈыл хансыглым «Хатлые» нэ̄пак урыл потыртас, 

	ма̄ньщи ла̄тӈыл ла̄вуӈкве те – «Хо̄талакве». Корреспондент Людмила Тихоновна Спирякова «Солдаты Обского Севера» нэ̄пак 

	урыл ла̄тыӈ ла̄выс. 

	Яныг хо̄нт порат 

	соссаӈ хо̄тпа са̄в 

	хо̄нтлыс. То̄ва пēс нэ̄пакытт ма̄н 

	ма̄хманув урыл 

	мо̄т щирыл хансым 

	о̄лы. Людмила Тихо
	новна ла̄вме щирыл, 

	та̄н щар ма̄к э̄рнэ 

	потрыт акван-атсаныл, нэ̄пакыг ва̄рсаныл.

	Тувыл В.В. Царёва тав ла̄тыӈ вис: «На̄нан ка̄салан ос 

	на̄н ётын потраман ма̄гыс тыг ам округ 

	кӯщай ва̄ӈын нэ̄тэн Елена Шума
	кован кēтвēсум. Ам ань таса̄вит пӯмыщ потрыт хӯнтлысум, 

	на̄н ётын ӯнлахо̄
	луӈкве татем 

	ёмас. На̄н, атхунь, э̄рнэ тэ̄ла 

	ва̄регы̄н, ща̄нь ла̄тӈыл 

	газетат ос ня̄врамыт ма̄гыс журналыт хансэгы̄н. 

	О̄лупсав ань сака та̄рвитыӈыг ēмтыс. Округ бюджетныл ань туп э̄рнэ рӯпатат ойтуӈкве патавет. Таима̄гыс ка̄сыӈ 

	солко̄ви ма̄гыс хо̄тпа рӯпататэ суссылтаӈкве патытэ – маныр 

	ва̄рыс, манса̄вит ва̄рыс, ва̄рум тэ̄латэ мирн э̄ри ман а̄ти. Ты юи-па̄лт олныл тах ущ ойтаве. Ос ма̄к таи: на̄н, ма̄ньщи ос ханты 

	ма̄хум, юн ща̄нь 

	ла̄тӈыл ат те потыртэгы̄н, ла̄тӈын 

	хумус э̄лаль о̄луӈкве паты. Ня̄враманын на̄нти ла̄тӈын ат те хӯлыяныл, ат те 

	ханищтыяныл, мо̄т ла̄тӈыл потыртым 

	та яныгмēгыт. Сунсэ̄н, 

	хатань ма̄хум ла̄тӈа-ныл хотталь со̄ймын 

	нупыл а̄латы патыс, ща̄нь ла̄тӈыл ханищтан кит школа туп 

	рӯпитас. Ань тот 

	са̄в тамле школа 

	рӯпиты, ма̄хум хо̄т-а̄ти пуссын хатань ла̄тӈыл потыртэ̄гыт. На̄н 

	о̄с тох ва̄руӈкве вēрмегы̄н. 

	Ма̄н экспертный 

	Совет ва̄руӈкве 

	номсэ̄в, округ янытыл ля̄ххал тотнэ 

	ма̄т тав пуӈк тотуӈкве паты. То̄ва ма̄хум наманыл ма̄н 

	тув хассанӯв, ань ма̄ньщи ос ханты хо̄тпат хансыянӯв, тувыл та̄н рӯпитаӈкве та о̄вылтахтэ̄гыт. Ты 

	Совет ва̄та̄л нэ̄матыр сака ва̄руӈкве ат 

	патаве. Кос выгув, хо̄тпа хансум потре нэ̄пакыг ва̄руӈкве хо̄йхаты ман а̄ти, пуссын та̄н номсуӈкве патэ̄гыт, ка̄сащēгыт те, нэ̄пакыг ва̄раве. 

	Ты коныпал мо̄т са̄в 

	тэ̄лат та̄н уральтаӈкве патыяныл. На̄н ва̄рнэ тэ̄лан о̄с осыт о̄лы – 

	хумус рӯпитэгы̄н, манса̄вит потыр хансэгы̄н, маныр урыл хансэгы̄н – кӯщаитын пуссын на̄ӈки». 

	Нэ̄ тох та потыртас. Ань тамле йист та 

	о̄лэ̄в, тох та пащра-лаӈкве патвесӯв. 

	Ва̄рнэ рӯпатав, хансум потранув та маныр пуссын 

	ань ёмащакв уральтаӈкве ос ло-виньтаӈкве патыяныл. Матыр та ва̄рēгыт, 

	та̄н кӯщаит. Ма̄н ос 

	хумус рӯпитасӯв, 

	хумус хассӯв, газетав э̄лаль о̄с аквтох та̄ратаӈкве патылӯв. Туп акв номт о̄ньщēв: ма̄ньщи ла̄тӈув вос 

	о̄лы, ма̄ янытыл вос 

	суйты.

	 

	Светлана 

	Ромбандеева




	В конце ноября 2015 года в Объединенной редакции национальных газет «Ханты ясанг» и «Луима сэрипос» состоялся пресс-чай для окружных СМИ. Мероприятие также посетили руководитель пресс-службы губернатора Югры Вера Царева и советники первого заместителя губернатора автономного округа Александр Новьюхов и Михаил Савченко.

	Директор Объединенной редакции газет «Ханты ясанг» и «Луима сэрипос» Раиса Германовна Решетникова рассказала о деятельности бюджетного учреждения. Кроме выпуска газет журналисты делают огромную работу по сохранению родных языков – проводят научно-практические семинары, участвуют в творческих конкурсах, издают книги, сборники и детские журналы. С  2013 года в редакции работает сайт khanty-yasang.ru, где размещены электронные версии газет на хантыйском и мансийском языках с переводом на русский язык. Теперь о жизни коренных народов округа и новостях региона читатели знакомятся не только на родном языке, но и на русском языке.

	Журналисты рассказали о специфике своей работы, о своих планах и будущих проектах. Коллектив редакции изучает вопросы издания звуковых газет, через которые можно будет услышать родную речь. И.о. заместитель директора Объединенной редакции газет «Ханты ясанг» и «Луима сэрипос» Валентина Узель сказала: «Звуковая версия газет поможет изучать родной язык молодому поколению. Для нас сейчас крайне важно ездить в маленькие поселки и деревни, где живут носители языка, записывать живую речь, для того чтобы молодёжь могла слышать и изучать родной язык».

	В завершении встречи Вера Царева рассказала о том, что в округе при департаменте общественных и внешних связей Югры будет работать Экспертный совет, куда будут включены представители народов ханты и манси. Он будет определять информационную политику развития коренных малочисленных народов Севера.

	Светлана Ромбандеева
