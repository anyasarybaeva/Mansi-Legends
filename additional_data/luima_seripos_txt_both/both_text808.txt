
Рущ ма̄хум халт ялпыӈ хо̄тал о̄лы, ла̄ваве – Масленица.  Тамле хо̄тал ка̄сыӈ ӯст, па̄вылт ка̄сыӈ тӯя  ēмт ва̄рыглаве.Ма̄хум тэ̄лы пора парлэ̄гыт, тӯя хо̄талытн ща̄гтэ̄гыт. Ты хо̄талт кēр-а̄ны паттан во̄вта ня̄нь понславе, кол халт мӯйлым ё̄маве, а̄мщит а̄мщавет.

	Ха̄льӯс район Хулюмсунт па̄вылт тамле ялпыӈ хо̄тал ма̄ньполь э̄тпос китыт хо̄талт ва̄рыглавес.  Ка̄сыӈъēмт ты хо̄тал а̄лпыл столовый колт  са̄всыр пиракыт, салатыт, щищкурек пēщит, шашлык тыналаве. Хо̄талъят порат ос 

	ёнгын нак ва̄раве. 

	Ты накт ма̄хум пуссын яныг нё̄тнэ ФОК кол по̄хын атхатыгласыт. ЛПУ организацият рӯпитан ма̄ньлат ма̄хум ос школат ханищтахтын ня̄врамыт концерт ва̄рыгласыт: э̄ргыт, частушкат э̄ргысыт, мо̄йт суссылтасыт. 

	Тув атхатыглам ма̄-хум, ня̄врамыт халанылт ё̄ранылтыл а̄р-талахтасыт. Но̄х-патум хо̄тпат мӯйлупсал май-вēсыт. Щар юи-о̄вылт пум пилтап-э̄кваныл 

	но̄х-пēлаяптасаныл. 

	Ла̄вēгыт, та пум пилтап хот-щарнэ хольтыл та̄л палыт атхатам матыр лю̄ль накыт хот-патэ̄гыт, минэ̄гыт. Ма̄лтып тӯя хо̄талыт ёт  ёмас посыӈ  хо̄талыт ёхтэ̄гыт.  Мир сыстамыг паты. Тахольтыл ма̄лтып, посыӈ, хо̄талыӈ хо̄тал о̄лыс, ма̄хум ёмщакв ощхультасыт, ёнгасасыт, ёмас номтыл ла̄кква-миныгласыт.

	Анна 

	Алгадьева

	 



Масленица на Руси всегда была весёлой и разгульной. Люди провожали зиму и встречали весну. По русской традиции в эти дни пекут блины, поют частушки, ходят в гости, загадывают друг другу загадки. В посёлке Хулимсунт Берёзовского района тоже прошли масленичные гулянья.   Работники культурно-спортивного комплекса совместно со школьниками подготовили концертную программу и провели различные состязания. Победителям вручили подарки. Сожгли чучело, чтобы поскорее ушла зима, а вместе с ней и плохие мысли. Впереди, надеемся, будут только светлые мысли, новые свершения и хорошие дела. Праздник удался. 
Анна Алгадьева
