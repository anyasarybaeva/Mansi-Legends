

	ЛЭ̄ӈын нЯ̄враманэ ёт

	 

	Тарыгквен но̄х-ха̄ӈхēн, пружина хольт тов 

	о̄вылт нёвумтахтэ̄н, сохтыл ва̄рапахтэ̄н ос порыгмēн.

	Ховтныл тарыг палт итапēн, тарыгквēныл ха̄пка 

	палт порыгмēн, ха̄пканыл ха̄ль палт итапēн, 

	ха̄льныл нирщахыл тӣвырн порыгмēн, нирщахныл ма̄н порыгмēн. Ма̄ хосыт йӣв тытн 

	ха̄йтлыгтэ̄н. Акв товныл нуминув товн, 

	акв товныл нуминув товн итапа̄нтэ̄н, ос 

	йильпииг щар нуми таляхн ха̄ӈхēн!

	Па̄кв палкалтэ̄н, па̄квсам та̄ēн ос йильпииг 

	акв йӣвныл мо̄т йӣвн порыгма̄нтэ̄н. 

	На̄н, лэ̄ӈынквет, пуӈкан пēлпыт, ка̄т-ла̄гылкēн таглиӈыт, лэ̄ган посум щуртнут хурипат – 

	хоталь ё̄ӈхыгпа̄лы, тувле та тыламлэгы̄н. 

	Вот на̄н манхурип апрыӈыт!

	Ты потыр-охса «Яныг утыт ос ма̄нь утыт» 

	нэ̄пакныл вислӯв, Е.И. Ромбандеева 

	таве ма̄ньщи ла̄тӈыг толмащластэ, 1951 та̄л.




	На сосенку заберись, качнись, как пружина, распрямись и прыгай. С елки на сосну скакни, с сосенки на осину перелети, с осины - на березу, с березы - в куст, с куста - на землю. По земле к дереву перебеги, с ветки на ветку, с ветки на ветку, и опять на самую вершинку заберись! Шишку пошелуши, семечек поешь и снова с дерева на дерево перескакивай. У вас, бельчат, зубы острые, лапки цепкие, хвост, как руль, - куда повернешь, туда и полетишь. Вот вы какие - ловкачи!

	Отрывок из книги Евгения Чарушина «Большие и маленькие», перевод на мансийский язык Е.И. Ромбандеевой, 1951 год.
