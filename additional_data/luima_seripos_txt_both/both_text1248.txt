

	Ма̄н о̄лнэ ма̄в ӯргалым вос о̄ньщаве

	Ма̄ янытыл мир наска̄ссыг порслын хо̄тпат «террористыг» ла̄вавет. Та̄н са̄всыр ма̄т сытамыг матыр о̄выл акваг та ва̄рēгыт. 2006 та̄лт Россият ты лю̄ль нак ва̄рнэ хо̄тпат пувнэ ма̄гыс са̄ккон пирмайтавес. Ты хосыт ань акваг ханищтапыт ва̄рыглавет. Мо̄лал округ правительстват рӯпитан хо̄тпат ты ва̄рмаль урыл сапра̄ни ва̄рыгласыт. Та̄н тамле ла̄тӈыл кēтвēсыт, э̄рттам ты та̄рвит Нягань ӯст ос Октябрьский районт ēмтыс. Ты тэ̄ла мӯхсалыг щё̄питан ма̄гыс тот ханищтап ты ва̄рвес, аквтуп лю̄ль ва̄рум хо̄тпат пувуӈкв э̄рēгыт. Тамле ханищтапыт таима̄гыс э̄рēгыт, ма̄к та̄рвит ēмтнэ порат, террористыт молях пӯвуӈкве вос вēрмувēсыт.

	 

	Югра оперативный штабе кēтум ля̄ххал ма̄ньщи ла̄тӈыг Николай Меров хансыстэ



Лххалыт - Новости