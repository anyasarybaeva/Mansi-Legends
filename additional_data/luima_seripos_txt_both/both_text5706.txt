
О̄лнэ ма̄в ялпыӈ хо̄талэ кастыл Ханты-Мансийск ӯст «То̄рум Маа» музейт колта̄глыт о̄вылтыт суссылтап ва̄рвес, тох намаявес: «Родовое древо в музейном пространстве». Са̄в ма̄хум тув ёхталас – яныгхо̄тпат, ханищтахтын а̄гит ос пыгыт, учёныит, ня̄врам ханищтан нэ̄т.
Музейт рӯпитан ма̄хум ты тэ̄ла 11 та̄л сыс ва̄рияныл, ма̄к яныг суссылтапаныл «История семьи в истории страны – след прожитой жизни» ла̄вияныл. Тув 14 сосса колта̄глыт (ма̄ньщи, ханты ос ё̄рн ма̄хум) рӯ­таныл намыт хансым о̄лэ̄гыт, ка̄сыӈ хо̄тпа наме ос о̄парищ наме, халанылт хумус рӯты­ӈыщ о̄лэ̄гыт, пуссын ёл-хансымат. Хурияныл о̄с та ляпан но̄х-ва̄рвēсыт, то̄ва колта̄глыт наманыл э̄рнэ нэ̄пакыӈ-лӯтыӈ та̄гыл суссылтавет.
Тот ань Садоминыт, Шесталовыт, Сайнаховыт, Хромовыт, Нёмысовыт, Молдановыт, Айпиныт, Песиковыт, Новьюховыт, Обатиныт, Кантеровыт, Лельховыт, Гришкиныт ос Лозямовыт колта̄г­ланыл суссылтавет. 
Музей кӯщай ва̄ӈын нэ̄ Эрика Петровна Сургутскова тох ла̄выс: «Ма̄н ма̄вт сака ка̄ркам хо̄тпат о̄лэ̄гыт, таима̄гыс ты тэ̄лав ань тыхо̄тал мус ва̄рилув. Та̄н рӯт ма̄х­маныл пуссын нэ̄пакын хассаныл, хурит по̄слы­сыт, ма̄н палтув тотса­ныл. Матыр-а̄ти номылматэ̄­гыт манос хотты пēс хури ка̄тын-пат­тэ̄гыт, та̄ра музейн щал­тапа̄лэ̄гыт, ма̄н ётув потрамēгыт. Тувыл тыт пуссын аквъёт суссылтап щё̄питэ̄в. Сос­са ма̄хум халт матъёмас хо̄тпа нупыл сымыӈ э̄лум­хо̄ласаквет о̄лэ̄гыт, та̄н рӯтанылн яныг па̄рыс тотэ̄гыт».
Музейт служба раз­ви­тия тэ̄ла палт пуӈктотнэ нэ̄ Евгения Михайловна Касатова школат, учи­лищат ос ЮГУт ханищ­тахтын ма̄ньлат ма̄хум янытласанэ, диплом-нэ̄пакытыл мисанэ. Нэ̄ ла̄вме щирыл, ты тэ̄ла ва̄руӈкве а̄гит ос пыгыт сака нё̄тсыт. Яныгхо̄тпат о̄с янытлан нэ̄пакытыл майвēсыт.
Колта̄гыл ма̄хум на­маныл ёл-хаснэ тэ̄ла э̄лаль о̄с аквта щирыл ва̄руӈкве патаве. Я̄тил ма̄ньщи ма̄хум, на̄нти колта̄гланын о̄выл­тыт тамле потыр хансэ̄н, рӯт ма̄хманын нама­ныл пуссын та̄ра-паттэ̄н. Хосат ловумтам ма̄хма­нын о̄вылтыт яныг­хо̄т­патныл китыглахтэ̄н, наманыл та̄ра-паттэ̄н. Тувыл тах хотты рӯт ма̄хманын ловиньтэ̄гыт, тыи-таи щēмьят манах хо̄тпа самын патыс, хо̄т о̄лсыт, манах ня̄врам о̄щ­сыт, та маныр. Рӯтанув о̄вылтыт ва̄ӈкве сака пӯмыщ.
Ты суссылтап «То̄рум Маа» музейт рēтыӈ ю̄свой э̄тпос 18 хо̄талэ 2020 та̄л мус рӯпитаӈкве паты. Тув щалтсэ̄н, колта̄гыл выставка сунсыглэлы̄н, пӯмщалахтэ̄н.
 



Ко Дню образования Югры в этнографическом музее под открытым небом «Торум Маа» в Ханты-Мансийске состоялось открытие выставки «Родовое древо в музейном пространстве». Она входит в большой выставочный цикл «История семьи в истории страны – след прожитой жизни».
 
Вот уже на протяжении 11 лет музей реализует цикл выставочных проектов, который посвящён историям угорских родов, знакомит с биографиями семей. За эти годы подготовлены и представлены в экспозициях генеалогические древа 14 знаковых семейных историй, сформирован фонд фотографий и личных документов. 
 
На выставке представлены родословные Садоминых, Шесталовых, Сайнаховых, Хромовых, Нёмысовых, Молдановых, Айпиных, Песиковых, Новьюховых, Обатиных, Кантеровых, Лельховых, Гришкиных и Лозямовых.
 
Заместитель директора по научной работе Эрика Петровна Сургутскова выступила с приветственным словом, немного рассказала о проекте: «Первая выставка была открыта в 2008 году, тогда и возникла идея представить в выставках истории древних родов Югры. Партнёрами проекта стали, в основном, представители старшего поколения. И самое главное, данный проект стал возможен благодаря представителям тех семей, которые обратились к истории своего рода и собрали большой материал о своих предках».
 
Музей «Торум Маа» продолжит работу с угорскими семьями по их родословным. Двери выставки будут открыты до 18 февраля 2020 года. 
