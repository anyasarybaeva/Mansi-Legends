

	Ма̄нь таквс э̄тпос оймыгтан порат соссаӈ ма̄ньлат ма̄хум акван-атхатыгласыт. Та̄н ётаныл рӯпитан кол рущ ла̄тӈыл: «Молодёжная организация обско-угорских народов» намаим о̄лы, ва̄тииг МООУНыг ла̄ваве. Тув ань титса̄т ляпатем хо̄тпа хасхатым о̄лэ̄гыт.

	Ань ханты ос 

	ма̄ньщи ма̄ньлат 

	ма̄хум янытлан ма̄гсыл 

	финно-угорский 

	рӯт ма̄хмыт тыг о̄с 

	ёхталасыт. Рӯпатаныл хӯрум хо̄тал минас, ты хо̄талыт сыс акван-нё̄тхатнэ щирыл са̄в пӯмащ ва̄рмаль тэ̄лаг ва̄руӈкв номсэ̄гыт. Юи-о̄выл хо̄талт МООУН ва̄рнэ рӯпатанэ ма̄гыс янытлавес. 

	О̄влэ̄т «Югра лы-лыēп» тармыл кӯщаиг о̄лнэ хум Александр Вячеславович Новьюхов потыртаӈкв во̄ввес. Тав ла̄выс: «Со̄ль, ма̄н о̄вылтам, ань ос на̄н э̄лаль тотнэ тэ̄лав хӯс та̄лыг та то̄влувес. Хӯс та̄л акв хо̄тал хольт 

	минас. Хунь ма̄н щар о̄влэ̄т атхатсӯв, то̄нт 

	ма̄н на̄н янытыг о̄лсӯв, ёмас самыл э̄лаль суссӯв, сыстам номтыл номсысӯв, ма̄ньлатыг о̄лмӯв ма̄гыс мощнув пилсӯв. Ма̄н ты яныт 

	организацияг ēмтэ̄в, то̄нт ты урыл аты номсысӯв. Ам ань на̄н ляльтын сунсымам, ва̄глум, округ соссаӈ мирув о̄лупсатэ иӈ 

	хоса. На̄н халынт са̄в ма̄ньлат, нэ̄мхотьютн иӈ ат ва̄нэ хо̄тпа о̄лы. Хотьютн ва̄ве, маныр та̄н ва̄руӈкв вēрмēгыт. Ты ма̄гсыл э̄лаль аквтох рӯпитаӈкв ам на̄нан ла̄вēгум».

	Тувыл округ департамент культура колт рӯпитан нэ̄ Ирина Петровна Кравченко янытлан ла̄тыӈ ла̄выс. Нэ̄ ла̄вум ла̄тӈанэ ты: «Ам на̄нан намхо̄талынт янытлыянум. Хӯс та̄л ты а̄ти са̄в, а̄ти мощща та̄л. Са̄в та̄л аквта 

	щирыл на̄нан э̄лаль рӯпитаӈкв. Мо̄т мирыт культураныл халт ул тыпылтахтэ̄н. Ам амти мо̄т ма̄ныл о̄лнэ хо̄тпаг о̄лэ̄гум. Тыг ёхтумумт, о̄влэ̄т тыт о̄лнэ соссаӈ ма̄хум урыл ам щар нэ̄матыр ат ва̄сум. Ам ма̄гсылум хантыт 

	ос ма̄ньщи хо̄тпат акв мир хо̄тпаг о̄лсыт. Ань ам ва̄глум, хумус на̄н 

	халанынт хащхатэгы̄н. Ам сымум на̄н ма̄гсы-лын сака ща̄рги». 

	Тувыл Финляндия 

	хо̄н ма̄ныл ёхталам хум Маркку Туркиа потыртаӈкв во̄виньта̄лвес. Тав ла̄выс: «А̄нум на̄н палтын ёхталаӈкв сака 

	пӯмащ. Ты хӯрум хо̄тал сыс ма̄н акван-нё̄тхатым ва̄рнэ рӯпатав урыл са̄в потыртасӯв. Ма̄н на̄н ётын ва̄тихал ва̄щинтахтуӈкв таӈхēв. Ам ма̄мт тох ла̄вēгыт: «Ма̄ньлат хо̄тпа такви ма̄хум о̄лупсатэ э̄лаль о̄лнэ хо̄таланэ щирыл ат те номсы, тувыл 

	о̄лнэ хо̄таланэ мо̄т мир ёт акв хурипаг та ēмтэ̄гыт». Ам финно-угорский рӯт ма̄хмы-тын ла̄вēгум: акван-нё̄тхатэ̄н, нэ̄мхотты порат ул ёрувлахтэ̄н. О̄щнэ номтанын 

	моляхнув тэ̄лаг вос ēмтэ̄гыт». 

	Хум потыртан ма̄ныл а̄стуме э̄лы-па̄лт Еремей Айпин хансум «Божья Матерь в кровавых снегах» нампа нэ̄пак ты ма̄ньлат ма̄хум колт рӯпитан мирн мӯйлуптастэ. Еремей Данилович хансум нэ̄паке мощ мо̄лалнув финский хо̄н ла̄тӈын толмащлавес. Та̄нти ла̄тӈыл хансым нэ̄пак «Кровавый снег в Сибири» намтсаныл. 

	Та юи-па̄лт финно-угорский ма̄ньлат рӯт ма̄хум ёт рӯпитан МАФУН президент ос соссаӈ мир халт кӯщаиг о̄лнэ хум Алексей 

	Васильевич Цыкарев ла̄тыӈ ла̄выс. Тав тох потыртас: «Ма̄н хумус вēрмēв, тох та рӯпитэ̄в. О̄лупсав пēс щирыл хультуптан ма̄гсыл иӈ са̄в ва̄руӈкв э̄ри. На̄н ётын а̄нумн кӯстыр рӯпитаӈкв. Хунь э̄ри, на̄н пуссын э̄рнэ порат ёмщаквēг ва̄рапаӈкв а̄лымегы̄н. Тамле рӯпатан а̄нумн сака мусты». 

	Тувыл э̄лаль соссаӈ ма̄ньлат ма̄хум ёт 

	рӯпитан организациян 

	атыт президент пē
	риявес, ань тув 

	ханты хум Виктор 

	Банк кӯщаиг ӯнттувес. 

	 

	 

	Александр 

	ВЬЮТКИН 




	В рамках празднования недели родственных финно-угорских народов 28 – 31 октября 2015  года  в окружной столице была проведена конференция «Финно-угорские встречи в Югре», посвящённая  20-летнему юбилею Молодежной организации обско-угорских народов.

	Организация была создана по инициативе общественной организации «Спасение Югры». Работа МООУН направлена на сохранение, возрождение и пропаганду культуры и традиций коренных малочисленных народов Севера среди молодежи. Первая учредительная конференция по её созданию была проведена с 26 по 28 октября 1995 года.

	В настоящее время в молодёжной организации обско-угорских народов   зарегистрировано более 150 человек. Среди них ханты, манси, ненцы, а также представители других национальностей. Молодёжь Югры тесно сотрудничает с финно-угорскими сообществами и организациями коренных малочисленных народов Севера, Сибири и Дальнего Востока РФ.

	На конференции президент общественной организации «Спасение Югры» Александр Новьюхов в своём выступлении отметил: «По большому счёту МООУН для молодёжи - это некий экзамен на зрелость. Старшее поколение всегда может на вас положиться. Нас очень радует  то, что у нас есть  активная молодёжь, которая в дальнейшем будет представлять культуру и защищать интересы коренных народов Югры».

	Гость из Финляндии, член правления, общества Финляндия-Россия Маркку Туркиа в своём выступлении сказал: «Мне выпала большая честь поздравить вас с юбилеем от лица общества Финляндия-Россия. Такие мероприятия дают нам возможность принять много правильных, на мой взгляд, решений. Теперь остаётся лишь их реализовать и направить в нужное русло. Именно от этого во многом и зависит будущее наших родственных народов. Если молодёжь не будет сейчас делать своё будущее, то будущего не будет!» В заключение своего  выступления гость из Финляндии  преподнёс небольшой подарок, подарив книгу Еремея Айпина «Божья Матерь в кровавых снегах», переведённую на финский язык «Кровавый снег в Сибири».

	Александр Вьюткин
