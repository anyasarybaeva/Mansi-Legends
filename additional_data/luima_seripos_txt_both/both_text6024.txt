
Ха̄льӯс район Ха̄ӈла па̄вылныл ма̄ньщи хо̄тпат о̄с хо̄нтлысыт. Ты па̄вылт пēс порат са̄выӈпа̄лэ Качановыт о̄лсыт. Ань то̄ваныл урыл э̄лаль ловиньтэ̄н.
Дмитрий Петрович Качанов 
Ха̄льӯс район Ха̄ӈла па̄вылт 1900 та̄лт самын патыс. Тав э̄кватэ наме Т.И. Качанова. Дмитрий Петрович Ха̄льӯс воен­коматыл хо̄нтлуӈкве тот­вес. Тав 85 стрелковый дивизият хо̄нтлыс. Хум 1942 та̄лт сӯкыр э̄тпос китыт хо̄талэ̄т порсла­вес. Дмитрий Петрович Ленинградский область Колпино ӯст ёл-щё̄пи­тавес. 
Илья Николаевич Качанов 
Ха̄льӯс район Ха̄ӈла па̄вылт 1921 та̄лт самын патыс. Тав а̄тяге-омаге Николай Тимофеевич ос Евдокия Осиповна Качановыг о̄лсы̄г. 
Илья Николаевич Ха̄льӯс военкоматыл хо̄нтлуӈкве тотвес. 
Тав 136 ОСБр ма̄т лусытым яласас. Качанов И.Н. 1942 та̄лт ва̄т са̄г­рапнал э̄тпост аквхуй­пловит хо̄талэ̄т порсла­вес. Тав Калинин­ский область Ржевский район Соустево па̄вылт ёл-щё̄­питавес.
Мо̄т хо̄нтлам ма̄ньщи хумыт урыл мо̄т газе­татт ам э̄лаль о̄с тах хансэ̄гум. 
Ты потыр «Птицы светлой памяти» нэ̄пакныл Николай НИКИТИН хансыс



Соссаӈ мир лупса - Жизнь народов Севера