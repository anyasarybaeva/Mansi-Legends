

	Та э̄тпос юи-о̄выл хо̄талэ̄т мирн пēриим округ депутатанув акван-атхатыгласыт. Та̄н хусахтем са̄всыр са̄ккон йильпи ла̄тӈыл хассаныл. То̄ва порат туп ЛДПР партия депутатыт мощ воритотсыт.


		Рӯпитаӈкв о̄вылтах
		таманыл порат акв депутат та̄ра потыртаӈкв во̄вхатас. Тав ла̄выс: «Ма̄н ты созывн пēриим ма̄хум пуссын депутатыг о̄лэ̄в. Ос ма̄н халувт то̄ват матрыг Дума заседаниян щар ат ёхталэ̄гыт, ма̄н ётув ат рӯпитэ̄гыт. Акваг доверенность-нэ̄пак хансэ̄гыт, мо̄т ма̄хум та̄н пēнтсыланыл са̄кконыт пирмайтэ̄гыт. Ка̄сыӈ депутат-хо̄тпа са̄в мирн пēриявес. Ам ма̄гсылум 130 со̄тыра хо̄тпа нэ̄пак та̄ратасыт. Ам лю̄льсаӈ рӯпитаӈкв ат вēрмēгум, та̄н а̄нумн номт пинсыт, та̄н а̄нум ва̄ганыл. Ань ты щирыл рӯпитан депутатыт ёт матыр ва̄руӈкв э̄ри.»

		Ты хо̄тпа ёт са̄в депутат ка̄сащас, ос Дума кӯщай Борис Хохряков ювле ла̄выс, ты щирыл рӯпитаӈкв ро̄ви, федеральный са̄кконыт пуссын депутатын ӯргалан ма̄гсыл хансым о̄лэ̄гыт. 

		Тувыл та̄н округ бюджет олнанэ урыл потыртаманыл порат са̄в воритотсыт. О̄влэ̄т олн ловиньтан департаментыт кӯщай нэ̄ Вера Дюдина 2013 та̄л урыл потыртас, та ювле хультум та̄лт ос ты 2014 та̄л нила э̄тпосанэ сыс манах солко̄ви холтвес.

		В. Маркин ЛДПР партия па̄лыл депутатыг рӯпиты, тав ла̄выс, налог-олн са̄в кос атаве, ос манрыг мирн нё̄тнэ программат мощща олныл та̄ставет. Ты социальный программат ма̄гыс туп 19,2% са̄вит олн майвес. Ос мо̄т программа ма̄гыс, тав «Национальный оборонаг» хансым о̄лы, тав ос 100% са̄вит олныл та̄стувес.

		Тувыл э̄лаль ты ва̄рмаль ёт депутатыт ка̄сащēгыт ман а̄ти, та̄ра-патыс. Та̄н са̄выӈпа̄лэ пуссын ка̄сащасыт, туп ЛДПР депутатыт ты отчёт ат пирмайтасаныл. 

		Ань яныг ос тыныӈ ма̄шина о̄щнэ ма̄хум туп та̄н налог-олн ойтэ̄гыт, мо̄т ма̄хум налогыл ат пинавет. Ос ты о̄лум заседаният депутатыт тамле са̄ккон пирмайтасыт, ань ты налог мо̄тыт та̄л ма̄нь таквс э̄тпос мус ойтуӈкв ро̄ви. 

		СА̄в йильпи 

		пӯльница ӯнттаве

		 

		Дума юи-па̄лт депутат-ма̄хум округ правительство кӯщаит ёт хо̄нтхатыгласыт, та̄н пӯльницат ӯнттын ва̄рмаль урыл потыртасыт. Э̄лы матах та̄л сыс 18 йильпи пӯльница округувт ӯнттаве. Мо̄тыт та̄л Нижневартовск ӯст яныг пӯльница ӯнттын ма̄ныл а̄стлаве, акв сыс тот 1 со̄тыра 100 хо̄тпа пусмалтахтуӈкв вēрми. 

		Сургут ос Ханты-Мансийск ӯсыгт ма̄нь ня̄врамыт пусмалтан «перинатальный центрыг»  ла̄внэ пӯльницаг ӯнттавег. Нефтеюганский район Пойковский па̄вылт, Нижневартовский район Корлики па̄вылт ос Советский район Коммунистический па̄вылт пӯльницат ӯнттавет.

		Ханты-Мансийск ӯст «Анти-СПИД» нампа центр, хо̄псы а̄гм пусмалтан диспансер ос «восстановительный» нампа пӯльница йильпи колыл ӯнттаве. 

		ВО̄ранув 

		урыл

		 

		Ма̄н ма̄вт 130 са̄всыр организацият ос предприниматель-хо̄тпа во̄р са̄грим ос па̄ртыт сылым рӯпитэ̄гыт. Та̄н округ па̄лыл о̄с нё̄тавет, субсидия-олныл мивет. Тот рӯпитан ма̄хум ма̄гыс касылыт ва̄рыглавет: «Славим человека труда», «Лучший вальщик леса с моторными пилами». Кредит вим организацият туп олнаныл ювле ойтыяныл, процент-олн ат мыгыт, тох та̄н округныл нё̄тавет. 

		Тувыл кӯщаит ос депутатыт лё̄ӈхыт урыл потыртасыт, товлыӈха̄пыл миннэ ма̄гыс билет олн сака тыныӈыг ул вос о̄лы, округ правительстваныл ты предприятият о̄с са̄всыр субсидия-олныл мивет. Ты хосыт билетыт тынаныл 64% са̄вит мощщанувēг ēмтэ̄гыт. 

		 

		Валентина Хозумова

		 

 



В майском заседании Думы округа одними из главных вопросов были отчеты об исполнении бюджета округа за 2013 год и первый квартал 2014 года. Директор департамента финансов округа Вера Дюдина в своем отчете подчеркнула, в 2013 году бюджет ХМАО-Югры по доходам составил 136 млрд рублей, по расходам – 172 млрд. Дефицит – 36 млрд. рублей.
За 1 квартал 2014 года доходы составили 166,8 млрд рублей, расходы 187,9 млрд рублей. Дефицит – 21 млрд рублей. Наибольший процент исполнения расходов был по разделу «Национальная оборона», он составил  100%. По «Физической культуре и спорту» - 29,4%, «Социальная политика» - 19,2%, «Национальная экономика» - 19%, «Межбюджетные трансферты общего характера» - 19,1%.
При этом расходы на реализацию 25 государственных программ исполнены на 18,3%. На программу «Социально-экономическое развитие коренных малочисленных народов Севера» было выделено 26,4% от заложенных на 2014 год средств бюджета.
По материалам информационно-аналитического управления Думы Ханты-Мансийского автономного округа – Югры 
Перевод Валентины Узель
