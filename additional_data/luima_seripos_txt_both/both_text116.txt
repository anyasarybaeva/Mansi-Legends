
Касум па̄выл интернатт са̄в соссаӈ ня̄врам о̄лы, та̄н тув Нумто ос Юильск па̄влыгныл то­тавет. Ща̄няныл-а̄щаныл пуссын са̄лы ӯрēгыт, ос та ма̄нь па̄влыгт школа а̄тим, таима̄гыс ты та̄н интернатн атавет.
Discussed
Ань тув 45 ханты ос ё̄рн ня̄врам тотыгла­вет. Ма̄ньнув ня̄врамыт о̄выл этажт о̄лэ̄гыт, яныг ня̄врамыт ос нумын. Тув ялмув хо̄талт тот са̄лыӈ ма̄хум ялпыӈ хо̄таланыл о̄лыс. Кос а̄лпыл са̄т щё̄с о̄лыс, ма̄нь ня̄врамыт нэ̄мхотьют ат хуяс, пуссын коридорт ӯнлахо̄лсыт манос тыгле-тувле нас ё̄мыгтасыт.
Э̄ти рӯпитан нэ̄ Ва­лентина Евтифеевна Багишева та̄н ётаныл ӯнлыс, то̄ва а̄гирищит а̄таныл сагсанэ. Пыгри­щит ос пуссын ляпат роттыг ӯнлантасыт. Нэ̄ титыгласлӯв, ущты са̄т щё̄сыг ēмтыс, ня̄врамыт манрыг ат хуēгыт, тав ювле ла̄выс: «Ща̄няныла̄щаныл во̄рныл касуӈкв тыг ёхтысыт, таима̄гыс ня̄врамыт та̄наныл ӯрим ӯнлантэ̄гыт, ань тах рӯтанылн юв вивет».
Интернат урыл тав ла̄выс, ня̄врамыт школан миннэ пораныл хунь ёхты, интернатн тота­вет. Туп тэ̄лы каникул порат юв ялэ̄гыт. Ань ты­гыл маснутыл ат мивет, ляпа рӯтанылн ёвтавет. Интернатт о̄лнэ̄ныл по­рат ка̄саныл сака холы, юв воратэ̄гыт. «Татем та̄наныл са̄ль», – нэ̄ ла̄выс.
Такви В. Багишева о̄с Касум па̄вылныл о̄лы, тот самын патыс, хум ва̄рыс, пыге ань яныг, 24 та̄лэ то̄влыс. Интернатт нёлолов та̄л рӯпиты, нэ̄мхо̄т ат ханищтахтас, ты рӯпатал та майвес. Па̄вылт рӯпитан ма̄ вос­сыг а̄тим.
Воспитателиг та хо̄талт Любовь Викторовна За­харова о̄лыс. Тав школат о̄выл класс учителиг рӯпиты, нас та хо̄талт ин­тернатн рӯпитаӈкв во̄ввес. Тав ётэ потыртаммēн порат та̄ра-патыс, Мария Волдина – тав а̄кве, ома­тэ Валентина Кузьми­нична тавēн э̄щиг о̄лум. Л. Захарова школат хус та̄л рӯпиты. Ня̄врамыт урыл ла̄выс, ань ханты ос ё̄рн ня̄врамыт во̄рт ща̄няныл-а̄щаныл ёт кос о̄лэ̄гыт ос ща̄нь ла̄тӈаныл ат ва̄ганыл. Халанылт янге-ма̄не пуссын рущ ла̄тӈыл потыртэ̄гыт. То̄ват торгамтэ̄гыт кос ос матыр ла̄вуӈкв сака э̄ссамтэ̄гыт. Яныг клас­сыт ханищтахтын ня̄вра - мыт то̄ват о̄с кос потыртаӈкв ха̄сэ̄гыт, ос та̄н хунь матыр потыртаӈкв во̄вавет, ювле ла̄вēгыт: «А̄нумн ханты ла̄тыӈ щар ат э̄ри, нэ̄мхуньт аты э̄рмыглы».
Ханищтан нэ̄ титыгласлум: «Манрыг тох ēмтыс?» Тав ла̄выс: «Ты ща̄нит ос а̄щит та̄н ня̄враманыл ёт юн ат потыртэ̄гыт».
Ам таве э̄лаль титыглылум:
– Наӈ о̄йкан хотьют?
– Ханты.
– Нэ̄н юн нэ̄нти ха­лынт ханты ла̄тӈыл потыртэгы̄н?
– А̄ти, то̄ванакт, хунь ня̄врамагмēнныл матыр ёл-тӯйтуӈкв э̄ри.
– Ня̄врамагын ла̄тыӈ торгамтэ̄г манос потыртэ̄г?
– А̄ти, сас туп-туп, аквтит ла̄тыӈ торгамтэ̄г.
Тох ты ēмтыс, ма̄нти ла̄тыӈ ва̄гув кос, ос ня̄враманув ла̄тӈув щар ат ва̄ганыл. Ва̄им, ты ва̄рмаль ма̄ янытыл о̄лы. Лӯима̄ янытыл о̄лнэ мощщаг хультум мирыт пус­сын тамле ва̄рмальн ань я̄рмысыт.
Э̄лаль Любовь Захаро­ва акв ё̄рн а̄ги урыл по­тыртас. Ты а̄гирищкве школан 1996 та̄лт тотвес, рущ ла̄тӈыл щар ат по­тыртас, аты торгамтас. Школат ханищтахтаме сыс рущ ла̄тӈын ханищ­тавес. Школа а̄стластэ, хум ва̄рыс, ань хо̄т Даге­стан ма̄н тотвес, тот о̄лы.
Ань ма̄ньщи, ханты ман ё̄рн ла̄тыӈ э̄лаль тот­нэ ма̄гыс са̄в рӯпата кос ва̄раве – са̄кконыт ханса­вет, хотьют ща̄нь ла̄тыӈ ёт рӯпиты, олныл ойта­вет. Ос матрыг ла̄тӈанув та ёрувлахтэ̄гыт.
 


В интернате с. Казым Белоярского района мне удалось побывать в марте этого года. Казым – это один из национальных поселков, где есть оленеводческая компания, и было интересно узнать о жизни детей оленеводов и детей из семей, ведущих традиционный образ жизни. Сейчас в интернате проживает около 45 детей из семей ханты и ненцев. Дети с 1 по 11 классы живут в одном корпусе. Младшие - на нижнем этаже, старшие - на верхнем. Сотрудница интерната В.Е. Багишева сказала, что дети, находясь в период учебного года в интернате, сильно скучают по родителям. Между собой они разговаривают на русском языке, хотя в основном все живут на родовых угодьях, и их родители все владеют родным языком. Об этой проблеме учитель начальных классов Л.В. Захарова сказала - в том, что дети не могут говорить на родном языке, виноваты их родители. С самого рождения они с детьми говорят на русском языке. И как бы учитель не старался их обучить разговаривать на родном языке, это не даст хорошего результата. Она сама со своими детьми дома разговаривает только на русском языке, хотя муж у нее тоже ханты. На вопрос, почему ее дети не знают хантыйского языка, она ответила – не хотят учить и стесняются разговаривать.
