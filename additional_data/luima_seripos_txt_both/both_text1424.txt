
Ка̄сыӈ хо̄тпа такви о̄лнэ ма̄тэ̄н хартаве. Ка̄сыӈ хо̄тпа такви самын патум ма̄тэ ӯлылытэ, э̄руптытэ, янытлытэ, э̄сгитэ. Тав ма̄гсылэ яныгмам ма̄тэ во̄ре посыӈ, ма̄тэ сыстам, витэ атыӈ. Ка̄сыӈ лё̄хъяс ман ӯсхулы, ка̄сыӈ а̄хвтас, со̄съял  ман вит во̄ӈха, ка̄сыӈ яныгман йӣв ман пумтар, ка̄сыӈ са̄м ло̄мт тавēн тыныӈ.Ань ат а̄лыман то̄рмувт, рущ рӯпатан нэ̄гхатым о̄лым, э̄лын о̄лнэ ма̄хум  яныгмам ма̄нанылн ялуӈкв ӯщлахтын пора та ӯрēгыт. 

	Кос хоты хо̄тпа са̄выӈпа̄лэ туи порат ӯщлахтуӈкв ка̄сащēгыт. Туи яласаӈкв ма̄лтып, ня̄врамыт ӯщлахтэ̄гыт, пувлуӈкв ро̄ви, пил ва̄туӈкв, ла̄хс атуӈкв, па̄кв паттуӈкв ха̄йтталаӈкв ро̄ви. Туи порат  сытам   ща̄нь-а̄щ колыт суиӈыг та ēмтэ̄гыт. 

	Ты тув Мартын а̄гит Хулюмсунт па̄вылн атхатыгла̄лсыт. Ма̄н халувт рӯтыг кос о̄лэ̄в. Туп яныгмамув порат ат ва̄щинтахтыгла̄лсӯв. Ща̄нянув-а̄щанув тай халанылт ва̄йхатасыт кос, мӯйлым акван-яланта̄лыгласыт. 

	Мартын Ильич Анямов такви Ё̄рыӈ-колыӈ хум о̄лыс, 1930 та̄лт Сапса ēр ма̄т Хосво̄ль па̄вылт самын патыс. Илья Васильевич Анямов нотаныл палытыл са̄лы о̄щсыт, Нё̄рт яласасыт, юи-о̄выл та̄лытт Ня̄хщамво̄льт о̄лсыт. Мартын  ма̄нь та̄гыл а̄ще ёт яласас. Хунь яныг
	мас, Ня̄хщамво̄лиӈ промхозт са̄лы ӯрим о̄лыс, тувыл па̄рт сылнэ ма̄т рӯпитас. Э̄кватэ наме Анна Андреевна, интернатт рӯпитас. Э̄кваг-о̄йкаг хоса ат о̄лсы̄г, ня̄враманэ̄н иӈ ма̄нит о̄лсыт, хотталь ща̄лтсы̄г.  

	Мартын а̄ги Вера ам о̄лнэм па̄лытыл китынтыг ущ ты ва̄слум. Хо̄нтхатыгламмēн по
	рат, мощ ты потыр-тасмēн. Газета ма̄гыс о̄с потыр хассумēн.

	– Наӈки урынтыл 

	мощ потыртэн: хо̄т самын патсын? Хоты ма̄т яныгмасын?

	 – Ам намум Вера Мартыновна Анямова, Ня̄хщамво̄льт самын патсум. Омам Анна Андреевна Анямова, а̄щум Мартын Ильич Анямов о̄лсы̄г. 

	– Манах а̄ги-пыг 

	колынт о̄лсы̄н?

	– Нёлолов: хурум 

	пыг,  ат а̄ги. 

	– Хо̄т ханищтахтасын? Манарыг ханищтахтасын?

	– Ня̄хщамво̄лиӈ 

	школат лов класс мус 

	ханищтахтасум, тувыл Тюменьн минасум. Са̄ртын секретарь-машинистыг ханищтахтасум. Тувыл э̄лаль ханищтахтуӈкв минасум, Свердловский университетт историк-архивистыг ханищтахтасум. Ань Тюменский областной архивт рӯпитэ̄гум. Отчёт ва̄рнэ ма̄т кӯщаиг 

	о̄лэ̄гум. Са̄всыр нэ̄па-кыт акв ма̄т о̄ньщиянӯв. Са̄всыр рӯпата ма̄ пēс нэ̄пакыт ма̄навн мыгыт. То̄ва нэ̄пакыт са̄тхуйпловит нот па̄сныл о̄лэ̄гыт. Ма̄хум акваг ёхталэ̄гыт, китыглахтэ̄гыт. То̄ват йис о̄парищаныл, 

	ща̄нь-а̄щ  рӯтаныл кинсэ̄гыт.

	–  А̄ги-пы̄г о̄ньщē-гын?

	–  Агим наме Юля, культура институтт ханищтахты, «менеджер по туризму и ресторанному бизнесу» паты. О̄йкам кол 

	ӯнттын ма̄т рӯпиты, кол кӣвыр  рӯпата ва̄ри. Ам тыт ла̄хс ма̄гыс ха̄йттала̄лэ̄гум, э̄щанум ёт пил ва̄тэ̄гум.

	– Э̄лын о̄лэ̄гын, 

	ювле хартавен?

	– Ня̄хщамво̄льт нэ̄мхотьют ат хультыс. Ам нила классыт ханищтахтамумт, омам хотталь щалтыс, а̄тям та э̄лы-па̄лт. Ма̄н 

	интернатт о̄лсӯв. Тыт 

	Хулюмсунт па̄вылт яга̄гим ос э̄щум о̄лэ̄г. Тэ̄н па̄лтэн ёхтала̄
	лэ̄гум. Кит э̄щагум Ханты-Мансийск ӯст о̄лэ̄г, ма̄н  ань пуссын тыт 

	о̄лэ̄в. Хосаг ēмтыс, тыг ёхталамум онтолов та̄л. Люба Номина ам ётум ханищтахтас, 

	школат аквъёт ханищ
	тах-тасмēн, аквъёт архивт рӯпитасмēн. 

	– Матыр ялпыӈ хо̄тал 

	Тюмень ӯст ва̄рыглаве? 

	–  Ам нэ̄мхотталь ат ялантэ̄гум. «Ӯринэ̄ква хо̄тал» о̄с ва̄ра̄ве. Ханты, ма̄ньщи а̄гит 

	тув ялантэ̄гыт, йӣквē-гыт. О̄лнэ̄кем хантыт, ма̄ньщит тув ялантэ̄-гыт. ДК «Строитель» 

	колт национальных культура центр о̄лы,  са̄всыр ма̄хмыт тув атхатэ̄гыт: хатанит, украинцыт , белоруссыт, казахыт,  хантыт, ма̄ньщит, ё̄рныт. Э̄ргēгыт, йиквēгыт, йӣс о̄лупсаныл но̄х-во̄ртмалтэ̄гыт. А̄ги-рищум о̄с тув ялантас. Студентыт тув ялантэ̄гыт. 

	Ос матырмат «Кедр» о̄лы, тув о̄с студентыт ялантэ̄гыт. Кӯщаяныл ма̄ньщи хум, наме хот-ёрувласлум.

	 

	Вера Мартыновнан, тав щēмьятэ̄н ос 

	э̄щанэ̄н яныг паща 

	ла̄тыӈ кēтэ̄гум. Ос ма̄хмытн ла̄вуӈкв таххаты: яныгмам ма̄н ул ёрувлэ̄лын, ва̄тихал юв ёхтала̄лэ̄н. Та порат ня̄врамыт рӯтаныл ва̄ӈкв патыяныл.

	 

	Анна 

	Алгадьева

	 



У каждого человека есть своя родина. Каждый, кто любит свои родные места, будет их хвалить, и вспоминать с особой теплотой.
В наше время все много работают. Кто живёт вдали от дома, не всегда имеет возможность посетить родные места. Приходиться ждать и совершать поездки от отпуска до отпуска.
Этим летом в посёлке Хулимсунт собирались все сёстры Анямовы. Одна сестра живёт в Тюмени, две сестры – старшая и средняя – в посёлке  Хулимсунт и две младшие – в Ханты-Мансийске.
Сёстра очень дружны между собой, всегда помогают друг другу. В детстве они вместе с родителями и дедом жили в Няксимволе. Дед был оленеводом, поэтому у него были свои олени. Отец работал в Няксимвольском промхозе, был пастухом-оленеводом, потом на пилораме, где получил производственную травму, от которой и скончался. Мама работала в интернате, после смерти отца её тоже не стало.  Дети остались одни, выросли в интернате. Может, дружны сестры, что привыкли заботиться друг о друге.
Вере не каждый год удается приехать в родные места, последний раз она была в Няксимволе 9 лет назад. Живёт в Тюмени, работает начальником архивного отдела. Воспитывает дочь, которая учится на менеджера по туризму и ресторанному бизнесу.  Вера говорит: «Здесь хорошо, можно по грибы по ягоды сбегать с сёстрами. Хотелось бы почаще приезжать, но не всегда получается».
И в заключении хочется сказать: не забывайте свои родные места, приезжайте хоть иногда, тогда  ваши дети будут знать свои корни, и откуда они родом.
Анна АЛГАДЬЕВА
