
Я̄ӈк на̄тнэ э̄тпос онтоловит хо̄талт Ханты-Мансийск ӯс кант Победа хо̄тал кастыл яныг парад щё̄пита̄лвес. Яныг хо̄нт оигпам па̄сныл ань 69 та̄лыг то̄влыс. Ялпыӈ хо̄тал о̄лум порат сака во̄тыс ос ащирмаӈ о̄лыс. Ос ты а̄ти, ӯс канын са̄в мир ёхталас. Ветеран хо̄тпат рӯтаныл ёт ёхталасыт. Ма̄хманув хумус мӯйлысыт, на̄н ты урыл э̄лаль ловиньтэ̄н.Ялпыӈ хо̄тал лов щё̄ст о̄вылтахтас. Мир э̄лы-палт о̄влэ̄т округ губернатор Наталья Комарова потыртас. Тав ла̄выс: «Ты хо̄тал мир ма̄гыс ща̄гтнэ хо̄тал. Ка̄сыӈ щēмьят ма̄хум ёмщакв мӯйлэ̄гыт. Ма̄н э̄лаль ёмщакв о̄лнэ̄в ма̄гыс ма̄хманув ты хо̄нтлысыт. Ты ялпыӈ хо̄талн ат-хатыгланэ̄в порат ма̄н о̄панув, ащо̄йканув ос 

	рӯт ма̄хманув хоты ма̄т хо̄нтлысыт, акваг номылматыгла̄лэ̄в.

	Ам хо̄нтлын ма̄ныл кēтыглам пищма са̄в ловиньтасум. Владимир Манин Самарово па̄вылныл о̄лыс. Тав тох хансыс: «Ам ва̄тихал по̄слым хури сунсылум, тот э̄квам, а̄гим ос ам, ма̄н пуссын аквъёт лю̄лēв. Ты хурим акваг ёт о̄ньщилум, аквтупмат ма̄н аквъёт фашистыт 

	ёт хо̄нтлэ̄в. Ты хури а̄нум сака ӯргалытэ, таима̄
	гыс иӈ пуста̄гыл о̄лэ̄гум». 

	Мир пуссын ва̄ганыл, ма̄н са̄лтатанув ма̄ янытэ̄т фашистытныл хот-сыстамтасаныл. Россият о̄лнэ ветераныт но̄х-патнэ ма̄гыс ма̄к та̄н са̄в ё̄р пинсыт. Таима̄гыс ты ялпыӈ хо̄талт ам хо̄нтлам хо̄тпат пуссын сымыӈыщ янытлыянум. Победа хо̄талыл на̄нан, тыныӈ ма̄хумаквет!»

	Тав юи-палэ̄т ос Ханты-Мансийск ӯс кӯщай Василий Филипенко потыртас. Тав ла̄выс: «Ты ялпыӈ хо̄талт ветерананув янытлан кастыл ща̄гтым мӯйлэ̄в. Ма̄н хо̄нтлум хо̄тпанув сака э̄руптыянӯв. Ты посыӈ хо̄тал кастыл та̄н та̄нкина̄ныл са̄литта̄л хо̄нтлысыт. Ма̄в вуянтан ма̄гыс са̄в хо̄тпа порславес. Ты хо̄тпат пуссын номиянӯв. Ань мир ёмщакв о̄лнэ ма̄гыс та̄н са̄в ё̄р пинсыт, ма̄в вуянтасаныл. Ам ос Ханты-Мансийск ӯст о̄лнэ мир, пуссын ветераныт По
	беда хо̄талыл яныт-лыянӯв. Яныг пӯмащипа на̄нан ла̄вēв. Рӯтанын ёмщакв вос ӯргалавēн, пуста̄гыл э̄лаль о̄лэ̄н».

	Тувыл ос Виктор Яковлевич Башмаков, Ханты-Мансийск ӯст о̄лнэ ветеран хо̄тпа, мир нупыл потыртас. Тав 1924 та̄лт Ханты-Мансийский район Реполово па̄вылт самын патыс. Хо̄нтлын нак ēмтыс, тав то̄нт нёлохуйплов та̄лэ иӈ ат то̄влыс. Таима̄гыс рӯпитаӈкве кēтвес. Колхозт тракторыл рупитым яласас. То̄нт ка̄сыӈ пыг моляхнувēг фронтын минуӈкве таӈхыс. 

	Ётылнув та̄ланэ то̄влысыт, та̄ра хо̄нт-лын ма̄н тотвес. Та порат ма̄н са̄лтатанув фашистыт ёт та̄кыщ хонтлуӈкве патсыт, акваг ювле ня̄влуӈкве патсаныл. Война э̄лы-па̄лт Виктор Яковлевич па̄выл школат нёлолов класс а̄стлас. Таима̄гыс хо̄нт оигпам э̄лы-па̄лт тав ханищтахтын ма̄н кēтуӈкве ēмталавес, ос тав ат ка̄сащас, э̄лаль хо̄нтлуӈкве хультыс. Берлин ӯс мус мощща вēрыста хультсас кос, ос о̄йка тув мус тох аты ёхталас. Акв хотты хо̄нтлын ма̄т сакватыма хо̄нтвес ос пӯльни-цан тотвес. Во̄ртыпал ка̄тэ снарядын та̄кыщ сакватавес, лēккарытн хот-вуйвес. Ань тав та па̄сныл туп акв ка̄тыл о̄лы.

	Хо̄нтлын нак оигпас, Виктор Яковлевич юв ёхтыс. Ё̄рыг о̄лнэ ма̄гыс тав ка̄сыӈ хо̄тал та̄кмалтахтуӈкве патыс. Товтыл касыс ос нас ха̄йтыс. Каснэ ва̄рма-литн акваг во̄виньта̄
	лаве, са̄в щёс но̄х-патыглас. Тав Ханты-Мансийск ӯс «Почётный гражданин»  намыл 

	майвес. Тыт о̄лнэ мирн тав ёмащакв ва̄ве ос янытлаве. Война юи-па̄лт тав са̄в та̄л суд-колт лю̄ль нак ва̄рнэ хо̄тпат сутытым рӯпитас. Ты та̄л ма̄нь таквс э̄тпос 17 хо̄талт тав 90 та̄лэ то̄в-лы. Яныгпа̄ла хо̄тпакве пуста̄гыл э̄лаль вос о̄лы. Ма̄н тавēныл сака янытлахтэ̄в.

	Потрыт а̄стысыт, ма̄хум акв кум астал лю̄льсыт, порсум мир номылматыгласаныл. Тувыл ос полицият, МЧСт, ма̄ньлат курсантыт ос военный хо̄тпат акв юи-па̄лт ряд щирыл нё̄тнэ̄г ё̄мсыт. Ӯс 

	кан хосыт кит хо̄нтлын машинаг минасы̄г. Та юи-па̄лт пуссын ма̄хум а̄хвтасыӈ па̄рт тармыл хорамыӈ лӯптат 

	пинсыт.

	Ты ялпыӈ хо̄талт ӯс кант мир хо̄нтлын писалит сунсыглаӈкве вēрмысыт. Тувыл ма̄-хум хо̄нтлын нак порат э̄ргыглам э̄ргыт э̄ргысыт, ка̄сащан ма̄-хум каша пут а̄рталасыт ос исум ща̄й айсыт. Тот рēг ма̄гыс я̄ӈк вина ломт  мощ пинумта̄лвес. 

	Я̄тил, ветеран-хо̄т-пат, На̄й–О̄тыранын вос ӯргалавēн. Са̄в та̄л пуста̄гыл э̄лаль о̄лэ̄н

	Николай МЕРОВ

	 



В Ханты-Мансийске 9 мая прошёл парад в честь 69-годовщины Победы в Великой Отечественной войне. Впервые в параде принимала участие боевая техника. В этот день поздравить ветеранов, почтить память погибших собрались силовые структуры, кадетские классы, представители органов власти и жители города.
С поздравительной речью выступила губернатор Югры Наталья Комарова: «Уважаемые земляки, дорогие ветераны!  9 мая, наверное, это самый выстраданный праздник в российском календаре. Он имеет отношение к каждой семье. В этот день Победы, каждый, тогда гражданин Советского Союза, и на фронте, и в тылу знал – в бой идет ради жизни на земле. Готовясь к этому дню, каждый из нас, я уверена, еще раз вспоминал свою семейную историю. Всех тех, кто участвовал в этих знаменательных, важных событиях и прожил эти четыре года, как одну жизнь, одну единственную жизнь для всего народа. Я прочитала много писем фронтовиков, в том числе и наших югорчан. Владимир Манин писал своей семье в Самарово: «Я очень часто смотрю на нашу фотографию, она всегда со мной. Получается, что мы бьём фашистов вместе – я, жена и моя дочь, мы все помогаем друг другу. Именно вы, дорогие мои, помогли мне выстоять и победить в этой страшной войне».
Весь мир знает, что наши ветераны – это солдаты-освободители, а весь российский народ – это народ-победитель. С днём Победы, дорогие друзья! Слава ветеранам России, Югры!»
Николай МЕРОВ
