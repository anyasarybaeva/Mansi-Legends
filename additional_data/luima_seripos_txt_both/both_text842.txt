
Мощ мо̄ланув губернатор ва̄ӈын кӯщае Геннадий Бухтин соссаӈ яныгпа̄ла хо̄тпат ёт акван-хо̄нтхатыглас.  Тав йильпи хӯлтыглан ла̄тӈыт о̄вылтыт потыртас.Наталья Комарова, округ губернатор, «О гарантиях прав коренных малочисленных народов Российской Федерации» Федеральный са̄ккон щирыл акв йильпи хӯлтыглан ла̄тыӈ ва̄рыс: округ Правительство ёт рӯпитан ма̄гыс соссаӈ ма̄хмыт Советн атуӈкв э̄рēгыт. Тувыл ка̄сыӈ район манос ӯс та̄нки Уставаныл акв яныг Положение нэ̄пакын э̄рнэ щирыл хансуӈкве э̄рēгыт. 

	Геннадий Фёдоро-вич ань  кӯщаитн щё̄-питам Положение нэ̄-пак соссаӈ яныгпа̄ла хо̄тпатын мӯсхалыг сун-суӈкве ла̄всанэ. Тот «задачи, функции, права Совета» ва̄рмалит ёмащакв хансым о̄лэ̄гыт. Тувыл ты Советн ма̄хум хо̄т ос хумус пēриявет, хоты ма̄ныл манах хо̄тпа пēрияве, пуссын хансым о̄лы. Ма̄н «Совет старейшин» комиссияв ань матыр ла̄тыӈ тув хансумтаӈкве о̄с вēрмēгыт.  

	Ты соссаӈ ма̄хум  

	йильпи Советн округ янытыл 21 хо̄тпа пē
	рияве тах. Та̄н ок
	руг Правительство 

	кӯщаитн сапра̄нин акван-атыглаӈкве патавет ос матыр та̄рвит тэ̄лат ёт акван-нё̄тхатым э̄лаль рӯпитэ̄гыт тах. Ха̄льӯс район па̄лыл Саранпа̄выл, Кульпас, Ло̄пмус, Сӯкыръя, Кимкъясуй ос Сортыӈъя̄ па̄вылныл Совет ма̄гыс кит хо̄тпа пēрияӈкве э̄ри. Тувыл акв э̄лмхо̄-лас Ня̄хщамво̄ль, Усть-Манья ос Нёрохи па̄в-лытныл ос кит хо̄тпа Ха̄льӯс, Тэ̄к, Устрём, Пугоры, Ванзеват, А̄нъя ос Шайтанка па̄влытныл вос пēриявет. Я̄грим ты нэ̄пакт ат хасвес, аман ёрувлавес,  тав о̄с ул тув тах ловиньтаве? 

	Белоярский районныл кит хо̄тпа ос Советский, Октябрьский районыгныл акв хо̄тпа та Советн хасвēсыт. Тувыл Хо̄нтаӈ районныл хӯрум хо̄тпа пēрияве: Кондинский, Болчары, Алтай, Кама ос Шугур  па̄влытныл акв э̄лмхо̄-лас ос Междуреченский, Половинка, Мулымъя, Мортка, Юмас, Ямки ос Леуши па̄влытныл - кит хо̄тпаг. Ос мо̄т ӯсытныл манос па̄влытныл акв хо̄тпал пēрияӈкве патаве. Соссаӈ ма̄хум та̄нки о̄лнэ ма̄нанылт сапра̄нин акван вос атыглавет ос та̄нки э̄рнэ э̄лмхо̄лас вос хо̄нтэ̄гыт.  

	Ӯринэ̄ква ялпыӈ хо̄-тал урыл Геннадий Бухтин о̄с потыртас. Ханты-Мансийскат тав яныгполь э̄тпос 12 щислат янытлаӈкве патаве. Ма̄хум «Югорская Долина» ма̄н мӯйлуӈкве во̄вавет.  Тув ялнэ ма̄гыс ӯс ма̄хум я̄нас автобусыл тотавет тах. Юи-о̄вылт кӯщай э̄кват ос хум хо̄тпат ялпыӈ хо̄таланыл кастыл мӯйлупсал мисанэ.

	Тамара Саквъяныл

	 



Заместитель губернатора Югры Геннадий Бухтин встретился с представителями Совета старейшин обско-угорских народов и ознакомил их с проектом «Положение о Совете представителей коренных малочисленных народов Севера при Правительстве Ханты-Мансийского автономного округа – Югры».
Губернатор Наталья Комарова, руководствуясь федеральным законом №82-ФЗ от 30.04.1999  пунктом 8 статьи 6 «О гарантиях прав коренных малочисленных народов РФ», предлагает создать при Правительстве Ханты-Мансийского автономного округа – Югры Совет представителей коренных малочисленных народов Севера. 
В данном документе прописаны  общее положение, задачи, функции и права общественного органа, его состав, далее порядок формирования и организация деятельности Совета. Информация была принята к сведению Советом старейшин.
Тамара МЕРОВА
