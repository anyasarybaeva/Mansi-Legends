
 
А̄с-угорский институтт рӯпитан хо̄тпат ки­тынтыг конференциян атхатыгласыт. Тыг са̄всыр яныг ӯсытныл ос мо̄т ма̄ныл учёныит ёхталасыт. Та̄н «Современные проблемы при­родопользования и вопросы традиционной культуры коренных народов Севера» ва̄рмалит урыл потыртасыт. Ос о̄влэ̄т ма̄хум кит учёный хо̄тпаг янытласыт, тыи Т.Г. Харамзин ос С.А. Попова.
Ханты о̄йка Терен­тий Герасимович Ха­рамзин 75 та̄лэ то̄влыс. Тав соссаӈ ма̄хманув та̄рвитыӈ ва̄рмалит та̄ра-паттыянэ, та̄наныл мӯсхалыг ханищ­тыянэ ос ётыл э̄рнэ̄г щё̄питан нак кин­сы. Ма̄-вит ӯргалан ва̄рмалит ос са̄лы ян­малтан урыл са̄всыр потрыт ос нэ̄пакыт хансыс. О̄йка социоло­гия наукат доктор нам о̄ньщи, ты коныпал «За­служенный деятель науки РФ» яныг намыл майвес.
Светлана Алексеев­на Попова 60 та̄лэ̄тыл янытлавес. Тав исто­рия наукат кандидат нам о̄ньщи, ань ос на­ука доктор нам ма̄гыс э̄лаль рӯпататэ хансытэ. Нэ̄ диссертация нэ̄пакēт ма̄ньщи ма̄хум пēс йис о̄лупса ва̄рмалит акванатыянэ. Тав 1993 та̄лт Ха̄льӯст мо̄йтыт, пēс йис потрыт акван-атнэ фонд-кол пӯнсыс.
Ань тыг ёхталам учё­ныит кит секциян урт­хатым рӯпитасыт. О̄выл секцият историкыт, куль­торологыт ос лингви­стыт акван-атхатыгласыт. Та̄н «Вопросы реконструкции тради­ционных праздников и обрядов в современных условиях» ва̄рмалит урыл потыртасыт. Ань пēс йисныл о̄лнэ на­канув янытэ̄т осн-паттуӈкве э̄рēгыт манос а̄ти, хумус та̄наныл э̄лаль тотуӈкве, маныр суссылтаӈкве ро̄ви, ма̄ньлат а̄гит-пыгыт На̄й-О̄тыранувн агтэ̄гыт ма­нос а̄ти – пуссын ты о̄вылтыт акван-атха­там ма̄хум та̄нки хала­нылт мощ воращласыт ос ётыл акв тэ̄ла ва̄рнэ ла̄тыӈ хассыт.
Пēс ма̄хманув мо̄т мирыт ёт хурахлым о̄лсыт, та̄наныл ляпан ат та̄ртыгласаныл. Ялпыӈ ма̄т ӯргаласаныл, пӯрлахтын канын по̄х хо̄т п а щ а р а т в о̄ - виньта̄лсыт. Тувыл ка̄сыӈ са̄т та̄л хум хо̄тпат та̄нки На̄й-О̄тыр канытн йирхатуӈкве ялсыт. Нэ̄ хо̄тпат о̄с та̄нки пӯрлахтын ма̄ о̄щсыт. Тамле тэ̄лат хунь ва̄рыглаӈкве, ул ня̄йт хо̄тпатн хӯлтыглавēсыт ос э̄лын о̄лнэ хум ма̄хум акв порат акванхо̄нтхатыгла̄лсыт.
Ань тай мо̄т пораг ēмтыс, хум ма̄хум ка̄сыӈ са̄т та̄л ялпыӈ ма̄н ат ялантэ̄гыт. Ты нак ань иӈ э̄ри ман а̄ти, хумус та̄наныл э̄лаль тотуӈкве ро̄вēгыт, ты урыл Т.А. Молданов, Е.И. Ром­бандеева, М.К. Волдина, Л.В. Кашлатова та̄нки номтаныл ла̄всаныл. Ма̄ньлат пыгыт ты тэ̄лан вуйхатэгы̄т ке, хумус та̄нанылн нё̄туӈкв ро̄ви. Пēс йис наканув ань ёрувлаӈкве патвēсыт, яныгпа̄ла хо̄тпат матыр сака ат потырта̄лсыт. Хунь ялпыӈ канн атхатыглаӈкве, маныр ва̄руӈкве - ты тэ̄лат торыӈ ёмщаквег ат х а н и щ т а̄ л в ē с ы т о с нэ̄пакн ат хансыглавēсыт.
Ма̄ньщит ос хантыт туп мо̄т ма̄хумн ла̄вēгыт: «Тыи ат ро̄ви, таи ат тайи, тув ул новхатэ̄н, тув ул пӯхтэ̄н». Ос ма­ныр ма̄гыс ат ро̄ви, ман­рыг ат та̄ртаве - ма­нос о̄лы? Тыгыл э̄лаль ат хӯлтыглавет, ма̄нки о̄с тӯйтыглахтэ̄в. Ту­выл рущ манос мо̄т хащта̄л ма̄хум ялпыӈ ма̄н минэ̄гыт, хо̄т ат э̄ри - ха̄хталахтэ̄гыт, пēс пормасыт нови­яныл, тармыл ялыглыяныл манос ёт а̄лмайияныл. Таима̄гыс соссаӈ ма̄хманувн лю̄ль ēмты, ёмас о̄лнэ хо̄тал ат хо̄нтэ̄гыт, номтаныл саватавет. Ань тамле тэ̄лат ёл-по̄илттан ма̄гыс ма̄хум ёт ёмщаквег потыртаӈкве э̄ри. Ма­тыр хӯлтыглан ла̄тыӈ «Памятка» нэ̄пак-ло̄пс щё̄питануве ке, ёмас о̄лнув. Ос соссаӈ ма̄ньлат а̄гит-пыгыт ёт ва̄тихалакван -хо̄ н тхатыглаӈкве э̄ри, та̄нанылн пēс йис ва̄рмалит урыл потыртаӈкве.
Мо̄т секцият социо­лог ос экономист учёны­ит акван-атхатыгласыт. Та̄н ос ма̄-вит ӯргалан ва̄рмалит урыл потыр­тасыт. Са̄лы тэ̄пыӈ ма̄ са̄в хультыс ман а̄ти, ху­мус та̄н ӯргалавет – та урыл ла̄тыӈ хассыт.
 



 
Институт прикладных исследований и разработок провёл конференцию «Современные проблемы природопользования и вопросы традиционной культуры коренных народов Севера». На торжественном открытии поздравили юбиляров - доктора социологических наук Т.Г. Харамзина и кандидата исторических наук С.А. Попову.
Работа конференции велась по двум секциям. В первой обсуждали «Вопросы реконструкции традиционных праздников и обрядов в современных условиях». Во второй секции учёные рассмотрели социально-экономические вопросы. Определились с основными направлениями работы круглого стола. От докладов отказались, перешли в живую дискуссию. Присутствующие высказались о проблемах исследования традиционных праздников и обрядов, об их месте и роли, особом статусе, профессионализме организаторов в вопросах этнических особенностей традиционного праздника. Разрешать ли трансляцию ритуальных обрядов ханты и манси, и как дальше развивать этнотуристическое направление в округе.
Поступило предложение собираться с молодёжью, рассказывать им о нематериальном наследии, веровании. Для этнотуристических маршрутов необходимо составить  «Памятку поведения» с краткими наставлениями.
