
Аньмунт Ханты-Мансийскат обско-угорский ма̄хум «Хо̄тал» нампа театр о̄с акв йильпи ёнгиланыл суссылтасаныл. Ты  «Монти Танья»  намаим спектакль, тав Тимур Салихов ма̄ньлат режиссёрын ва̄рвес.Танья  - тыи сургутский ēрт о̄лнэ ханты ма̄хум та̄н Хо̄нт-О̄тыра-ныл. Ань ма̄хумн суссылтам хо̄нтлам ва̄р
	маль  XIV нотт порат о̄лыглам. Ты йис ва̄рмалит театрыт рӯпитан хо̄тпат таве ос мо̄йт щирыл щё̄питасаныл. 

	Тувыл тамле пилыщмаӈ ва̄рмалит ма̄хумн хотмус сус-сылтаӈкве э̄рыс. Тимур Салихов ты спектакле то̄ва накыт пēс тӯлыг
	лап хольт ва̄рсанэ. Тот артистат та̄нки ёнгын

	э̄ныл  коныпал са̄с вильтхопил тӯлыглахтэ̄гыт. 

	Акв хо̄нтлан ва̄рмаль а̄канит ёт щё̄питасаныл (рущ щирыл ке ла̄вуӈ-кве - ты кукольный театр). Мо̄тынтыг исхорыт суссылтым  потыртасыт. Са̄в э̄рнэ ла̄тӈыл  Т.А. Молданован ос  Е.А.Нёмысован хӯлтыглавēсыт .

	Тувыл спектаклит ёнгын хо̄тпат сургутский ханты ла̄тӈыл ёмщаквēг потыртаӈ-кве Наталья Ачимован ханищтавēсыт. Ульяна Шульгина та̄нанылн э̄ргыт хансыс. 

	Анна-Ксения Вишневская акв пилыщмаӈ нак урыл са̄с вильтыӈ ут нё̄тмилэ кастыл потыртаӈкве ла̄выс. Са̄с вильтыӈ ут хартыг-лахтым, ощща турсуил пилыщмаӈ нак урыл потыртас. Тох та̄рвит пищит сака пилнэ̄г ат сусхатэ̄гыт, соссаӈ ма̄хумн та̄н э̄рнэ̄г торгамтавет. 

	Павел Мизёв художниканыл о̄с са̄в рӯпитас, тав сценан акван-о̄лтым йиво̄в-лыт щё̄питаӈкве ла̄выс, та̄н нумыл ква̄лгыл нэ̄гсалавēсыт. Э̄рнэ торыг та̄н па̄лиӈ во̄р хо
	сыт ё̄мыгтан ма̄г ва̄рапавет манос ё̄рн-колыг тӯщтыгпавет. 

	Евгений  Литвин-чук,"Хо̄тал" нампа театр кӯщай, ла̄выс: "Ты спектаклюв ма̄н 12 та̄л яныт ня̄врамытн суссылтаӈкве о̄с щё̄питаслӯв. Таима̄гыс то̄ва пилыщмаӈ утыт ощхуль ва̄рнэ щирыл ва̄рсанӯв. 

	Та щирыл ханты ос ма̄ньщи ма̄хум та̄нки 

	ёмщаквēг тӯлыглах-туӈкве ха̄сэ̄гыт. Ня̄в-рамытын соссаӈ ма̄хум пēс наканыл ва̄ӈкве э̄рēгыт, пēс хо̄нт О̄тыраныл тэ̄ланыл о̄с вос ва̄гыт"  

	Хуньт ты пēс мо̄йт Александр Иванович Силин, ханты ня̄вра-мыт ханищтан хо̄тпан, нэ̄пакн хасвес. Мо̄лал тав потырта̄лыс: «Ам ань  «Монти Танья»  потыр ловиньта̄лнэм сыс атпан та̄лн ювле хультум порам ка̄стылум. 

	Тувыл мӯтраӈ о̄лупсан ханищтам ханты о̄йкат пуссын номылматыглыянум. Тыи ханты ла̄тӈыл пēс мо̄йт мо̄йтыглам Семён Фёдорович Покачев, а̄нумн потрыт рущ ла̄тӈын толмащлан хум Михаил Иванович Покачев. 

	Ос Угут па̄вылт  «выгыр ё̄рнколт»  рӯпитам кӯщай Ефим Яковлевич Каюков а̄нумн ханты йис накыт о̄вылтыт са̄в потырта̄лыс, ма
	тыр-а̄ти хӯлтыглас. 

	Ань пуссын ты юртанум хосат  а̄тимыг ēмтсы̄т. Туп ты «Монти Танья»  йис потыр щирыл та̄н мо̄т мирн вос о̄с номавет, ма̄ньлат а̄гитн-пыгытн ос апгытн вос ва̄вет».  

	Ты мо̄йт тох потыртавес. Са̄ртын кит юртыӈыщ о̄лнэ 

	колта̄глыг суссыл-тавесы̄г. 

	Акв колта̄глыт 

	«Са̄лы» намаим рӯт ма̄хум, мо̄т колта̄глыт «Ю̄свой»  намаим рӯт ма̄хум о̄лсыт. «Юсвой» рӯт ма̄хум сака ё̄р, та̄ксар ма̄хмыг ловиньтахтасыт. 

	Ты ма̄хум акв по̄хат о̄лсыт,  хӯл а̄лыщлым ос 

	во̄раим о̄лсы̄г-хулсы̄г,  то̄внакт   тэ̄нки халэ̄нт мӯйлуӈкве хо̄игласыт. 

	Акв щёс Норка-ики 

	«Са̄лы» рӯт ма̄хум  яныг-па̄ла о̄йка Нэви-курек «Ю̄свой» рӯт ма̄хум яныгпа̄ла о̄йка палт мӯйлуӈкве хо̄яс. Тэ̄н ӯнлысы̄г, потыртасы̄г. 

	Аквматэ̄рт мӯй о̄йка Нэви-курек нё̄тнэ 

	а̄гитэ ка̄саластэ, таве нэ̄г виӈкве номыл
	матас. Тувыл, ва̄им, ма̄ньлат нэ̄ матум хо̄т
	пан нэ̄г хунь виве. Таима̄гыс кит яныг-па̄ла о̄йкаг халэ̄нт халмалтахтасы̄г. 

	Та сыс та̄н ма̄нанылт пилыщмаӈ пора ёхтыс. Мо̄т ма̄ныл хащта̄л ма̄хум та̄н ётаныл хо̄нтлуӈкве ёхтыгпасыт. Та̄н нэ̄мхотьют ат са̄литасыт, янге-ма̄не пуссын порслысаныл ос та̄нки кӯщайлахтуӈкве патсыт. 

	То̄нт тӯлмах Норка-ики таквина̄тэ ос рӯт ма̄хманэ лылыяныл нэ̄гылтан ма̄гыс хащта̄л утытн нё̄туӈкве ла̄вхатас. Ос тувыл во̄рт тӯйтыглахтам «Ю̄свой» рӯт ма̄хум порслаӈкве аквъёт та минасыт. 

	Та̄н Нэви-курек та̄ксар ма̄хум э̄ткотильт хо̄нтсаныл ос лю̄ль ва̄рнэ ма̄гыс илттыг ёхтыгпасыт. Нэви-курек  ма̄нь пыгēн сысы оюӈкве кащилтастэ. 

	Пыгēн тав ла̄выс,  такви ю̄свой рӯтэ э̄лаль вос тотытэ, ма̄хманэ ос ма̄-тэ та̄кыщ вуянтым вос о̄ньщитэ, ю̄свой ма̄-хум аквтох суиӈ намыл э̄лаль вос о̄лсыт.

	Ань ты пēс мо̄йт щирыл пуссын тох э̄лаль та ēмтыс. Танья – тыи Нэви курек апыг. Нэви курек ма̄нь пыге во̄рт тӯйтыглахтам порат Васэк юртэ Айни йигрище  ёт акван-хо̄нтхатасы̄г. 

	Тэ̄н рӯтанэ̄н пуссын порславēсыт, нэ̄мхотьют  ат хультыс.  Тувыл мо̄т сытам ма̄н о̄луӈкве та минасы̄г. 

	Тох Танья пыг самын патыс. Ань тав ты ма̄тэ э̄лаль ӯргаластэ, тавēныл пуссын пилсыт. Такви рӯт наме, со̄ль, суиӈыг ва̄рыстэ.

	Тав урēт ань тыг мус ма̄хум потыртэ̄гыт, на̄н Танья турсуе 

	хӯнтамлаӈкве тах-маегы̄н ке, туи порат «Орловский борка»  ла̄внэ ма̄н минэ̄н. 

	Тот яныг ӯрн но̄х-ха̄ӈхēн, тувыл палил ма̄ хӯнтлэ̄н, ёмщакв хӯнтлэ̄н. То̄нт на̄н хумус Танья, Ю̄свой рӯт 

	ма̄хум Хо̄нт-О̄тыр сыме путги, хӯнтамлылы̄н. Тав сыме щар  мо̄йт щирыл акваг лылыӈ. 

	 

	Тамара 

	Мерова

	 



Недавно театр обско-угорских народов – «Солнце» показал новый спектакль «Монти Танья», поставленный по древней легенде о последнем богатыре, смелом и сильном воине Танье.
Это сказание более полувека назад записал учитель национальной школы села Угут Александр Силин. Описываемые события уходят в 14 век. Сам автор отмечает: «Перечитав запись печального повествования, я мысленно перено­шусь в прошлое полувековой давности и вспоминаю своих дру­зей, добрых и мудрых. Прежде всего — Покачева Семена Федо­ровича, человека неграмотного, но чрезвычайно одаренного, Лисманова Михаила Ивановича, хорошо владевшего русским языком и оказавшего мне неоценимую помощь в переводе редких хантыйских выражений; Каюкова Ефима Яковлевича, бывшего заведующего Угутским красным чумом, рассказавшего много интересного об обычаях и родовых ритуалах народа ханты...
Все они давно ушли из жизни. И пусть эта повесть станет памятником их добрым делам.
Внукам и правнукам моим, школьникам земли Сургутской посвящаю».   
Режиссёр спектакля Тимур Салихов отмечает, что постоянный трагизм событий не позволяет долгое время держать зрителя в напряжении и страхе, поэтому ему необходимо было продумать элементы комических сюжетов. Так в спектакле появились сценические образы в берестяных масках из медвежьих игрищ. Добавили сцены с появлением кукольной или теневой игрой. Все в целом было сделано с учетом ментальности, которая свойственна народам ханты и манси. Молодой режиссёр неоднократно обращался за советами к кандидату исторических наук, этнографу Т.А. Молдановой, кандидату педагогических наук Е.А. Нёмысовой.  Анна-Ксения Вишнёвская продумала и подсказала, как интересно сделать сцену о трагической гибели отца героя.
Поскольку действие разворачивается в бескрайней тайге, художник театра Павел Мизёв изобразил сценическую площадку  в виде нескольких охапок обрубленных палок, которые обмотали толстыми веревками, свисающими сверху. В нужный момент палки поднимали,  и они оказывались чумом.
Директор театра Евгений Литвинчук подчеркнул: «Постановка спектакля продумана так, чтобы мы могли заинтересовать юных зрителей. Возрастная категория 12+. Молодое поколение должно знать историю, традиции и героев Югорской земли».
Тамара МЕРОВА
