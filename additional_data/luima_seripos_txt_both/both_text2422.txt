

	Мощ мо̄лалнув Финляндия хо̄н ма̄ныл тит хо̄тпаг Ханты-Мансийск ӯсн ёхталасы̄г. Хум наме Тимо Вяянянен, нэ̄ хотпа наме – Леена Хяккинен. Тэ̄н сас финн ма̄хум та̄нти «кантеле» нампа утыл са̄ӈквылтэ̄г.

	Тимо хум са̄всыр мирыт са̄ӈкылтан та̄наныл ханищтан учёныиг о̄лы. Леена нэ̄ тав ос «кантеле» утыл са̄ӈквылты. Тэ̄н ма̄н ма̄ньщи та̄нанув ханищтым ань пӯмщалахтасы̄г. Тимо ос Леена Финляндият щё̄питым «По струнам гуслей» нампа проект щирыл яласэ̄г. Гусли хурип са̄ӈквылтан та̄ныӈ утыт 

	хо̄т о̄ньщавет, тэ̄н та ма̄н та 

	минэ̄г. Та̄л сыс са̄в ма̄т о̄лсы̄г. 

	Хо̄н ма̄ныл ёхталам хо̄тпаг ӯсувт о̄лнэ са̄ӈквылтапыт ма̄щтырлан ос са̄ӈквылтан ма̄хум ёт хо̄нтхатыгласы̄г. Ма̄ньщи хумыг ёт Анатолий Вадичупов ос Владимир Меров ёт тэ̄н о̄с ва̄щинтахтасы̄г. Анатолий ос 

	Владимир – ты мирн ва̄нэ 

	ма̄ньщи хо̄тпаг. 

	Мӯй хо̄тпаг о̄влэ̄т Анатолий 

	Вадичупов ёт потыртасы̄г. 

	Анатолий Васильевич тав округ янытыл са̄ӈквылтапыт, на̄рсъюхыт, нэ̄рнэ-йӣвыт ос тарыг-сыплув-йӣвыт ва̄рнэ ёмас ос яныг ма̄щтырыг ловиньтахты. Щар о̄выл са̄ӈквылтап тав иӈ ма̄ниг о̄лме порат Кимкъясуй па̄влэ̄т ва̄стэ. То̄нт яныгпа̄
	лаг о̄лнэ ма̄хум пуссын са̄ӈк
	вылтасыт. Пыгрищиг о̄лмēт 

	тав са̄ӈкылтапыт урыл 

	пӯмщалахтуӈкв патыс. 

	Та пора па̄сныл тав ва̄гтэ, 

	хумус та̄н ва̄равет. 

	Са̄ӈквылтапыт ва̄руӈкв о̄вылтахтаме порат, о̄влэ̄т та̄наныл ловиньтасанэ. Хунь са̄в ва̄рыс, то̄нт ловиньтан ма̄ныл хот-по̄йтыс. Тав ань ла̄выс: «Ам, улпыл, яныгса̄т арыгтем 

	са̄всыр са̄ӈквылтан ут ва̄рсум». 

	Анатолий Васильевич ма̄щтырлам са̄ӈквылтапанэ суиӈыг ос хорамыӈыг тэ̄лэ̄гыт. Тав ва̄рум утанэ ма̄ янытыл ань са̄в ма̄т о̄ньщавет.

	Ма̄щтыр ка̄тыӈ хум ёт потыртаманыл юи-па̄лт мо̄т ма̄ньщи хум ёт ва̄йхатасы̄г. Владимир 

	Меров ос са̄ӈквылтапыл са̄ӈквылтан хумыг о̄лы. Тав Саранпа̄вылт о̄лнэ «Са̄лы лё̄ӈх» ёнгын колт Дмитрий Георгиевич Агеев палт ханищтахтас. 

	Владимир Савельевич ань ӯст о̄лнэ ня̄врамыт са̄ӈквылтаӈкв ханищтыянэ, «Лылыӈ союм» колт рӯпиты. Тав пēс йис ма̄ньщи та̄ныт пēс щирыл са̄ӈквылтыянэ. Ань ханищтахтын ма̄хум са̄в та̄н та̄нти щиранылт ёнгияныл ос мо̄т щирыл намтыяныл. Таи ма̄гсыл тамле рēт э̄лаль тотнэ 

	хум ма̄навн сака э̄ри.

	Тимо ос Леена Владимир Савельевич ёт тит щё̄с ляпатем потыртым ӯнлысы̄г. Хо̄н ма̄ныл ёхталам мӯй хо̄тпаг ма̄н хумиюв ёт та̄нти халанылт хӯлтыглахтым потыртасыт. Володя са̄ӈквылтан та̄нанэ 

	ханищтан ма̄гсыл пуссын ищхӣпыӈ утн ёмащаквēг хасвēсыт. 

	Александр ВЬЮТКИН




	20 ноября для гостей столицы Югры из Финляндии, учёного и музыканта Тимо Вяянянена и музыкального исследователя Леены Хяккинен сотрудники окружного музея «Природы и Человека» провели творческие встречи с мастером по изготовлению традиционных музыкальных инструментов народов манси Анатолием Вадичуповым и Владимиром Меровым, музыкантом, исполнителем традиционных наигрышей обских угров.

	Анатолий Вадичупов первую свою работу из дерева вырезал, будучи ещё учеником девятого класса. После школы Анатолий поступил в Салехардское межокружное училище культуры и искусства на  художественное отделение. На протяжении последних тридцати лет народный мастер занимается изготовлением традиционных инструментов, на его счету их уже более ста.

	Анатолий поделился с гостями тем, как правильно подготовить, хранить заготовки и как изготовить инструмент. Время его изготовления занимает у мастера от пяти до семи дней.

	Сам Анатолий на них не играет. Но сейчас на его санквылтапах и нарсъюхах играют музыканты многих национальных коллективов округа.

	Исполнитель традиционных наигрышей Владимир Меров рассказал гостям о принципах игры на этих музыкальных инструментах, о знаменитых исполнителях народа манси, затем он продемонстрировал игру на традиционном мансийском инструменте тарыг-сыплув-йив (арфа, лебедь).

	Александр Вьюткин
