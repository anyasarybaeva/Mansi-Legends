

	Белоярский ӯст акв А̄с ма̄ньщи нэ̄кве ёт хо̄нтхатыгласум. Тав наме Виктория Ивановна Жемчужникова, а̄ги о̄парищ наме  Бешкильцева. Тав а̄нумн такви урēтыл тамле потыр потыртас:

	- Ам Полноват па̄вылныл о̄лэ̄гум. Омам Варвара Тарасовна Бешкильцева, тав ань Полноват па̄вылт о̄лы. Са̄в та̄л ня̄врамыт школат ханищтас. Та̄гт па̄вылт омам каӈке о̄лыс, Леонид Тарасович Костин. Тав са̄в та̄л школа кӯщаиг рӯпитас. Таима̄гыс омам тув минас, мощ тот о̄лыс. Ётыл Восыӈтур па̄вылт, Полноват па̄выл школат рӯпитас.  

	А̄тям саран хум о̄лыс, Иван Иванович Бешкильцев. Тав Ня̄хщамво̄ль ēрныл тувыл хотыл о̄лыс.  Ам амти ма̄ньщи ла̄тӈум щар ат ва̄глум. Омамн акваг ла̄вēгум, манрыг ма̄нав ма̄ньщи ла̄тӈыл потыртаӈкв ат ханищтастэ. 

	Ам школа а̄стламум юи-па̄лт А.И. Герцен нампа институтт ханищтахтасум, рущ ла̄тыӈ ос литература учителиг хусахтем та̄л Сорум нампа па̄выл школат рӯпитасум. О̄йкам хотталь щалтыс, амти а̄гмыл ēмтсум. Тувыл тыг Белоярский ӯсн ёхтысум, тыг а̄гиягум ёт о̄лмыгтасум. 

	Яныг а̄гим ань Ханты-Мансийск ӯст о̄лы, журналистыг ханищтахтас, ань ма̄нь ня̄враме ёт юн о̄лы. Мо̄т а̄гим иӈ ма̄нь. Мēнттемēн о̄лымēн, тыг о̄лмыгтамумēн, ань тит та̄лыг ты ēмтыс. Тюмень ӯст квартира о̄с о̄ньщēгум, «переселение» нампа программа щирыл майвēсум. Тув минэ̄гум ман а̄ти, ат ва̄глум. Тыт о̄луӈкв а̄нумн сака мӯсты, ты ӯс сака ёмас, сака яныг а̄ти.

	Омам а̄тятэ, ам ащо̄йкам,  Тарас Григорьевич Костин Ялпӯс па̄вылт о̄лыс. Ма̄н тав палтэ акваг ялантасӯв. Ты мӯтраӈ хо̄тпакве сампыльта̄лыг о̄лыс, па̄влувн ёхты, ам таве рӯтанув палт та ва̄нттылум. Варвара Тарасовна омам ань пенсия-олн вим о̄лы. Тав палтэ ма̄хум акваг ёхталэ̄гыт, пēс ва̄рмалянув, пēс наканув урыл титыглахтэ̄гыт. Са̄в та̄л школат рӯпитаме ма̄гсыл тав «Ветеран труда» нам о̄ньщи. 

	Ам ань газетав ловиньтан ма̄хумн тамле ла̄тыӈ ла̄вēгум. Ща̄нь ла̄тӈе ва̄нэ хо̄тпа, пēс ва̄рмалянув э̄лаль тотнэ хо̄тпат – на̄н ты ва̄рмалитыл янытлахтым о̄лэ̄н. На̄н ма̄н мирув о̄лупса, ла̄тӈув э̄лаль тотылы̄н. На̄н - щар ма̄к со̄тыӈ хо̄тпаг ты о̄лэгы̄н. Ам амти ла̄тӈум ат ва̄глум, тыи ма̄гыс сымум сака ща̄рги.

	Ань ка̄сыӈ хо̄тпа ялпыӈ хо̄тал кастыл янытлылум. Омам газета та̄ра паща ла̄тӈыл тēтылум. Пуссын пуста̄гыл о̄лэ̄н, То̄рум ёт, О̄тыр ёт.

	 

	Валентина Хозумова



На сегодня в Белоярском районе проживает около 3 тысяч представителей коренных малочисленных народов Севера, в основном – ханты, манси из них очень мало. Одна их них - жительница г. Белоярского Виктория Ивановна Жемчужникова, она из учительской династии, более двадцати лет проработала в школе п. Сорум учителем русского языка и литературы. К сожалению, по состоянию здоровья она вынуждена была уйти из школы.
Её мама, Варвара Тарасовна Бешкильцева, больше сорока лет учительствовала в школе в п. Полноват Белоярского района.  За труд ей присвоили звание «Ветеран труда». Она из рода обских манси Костиных, проживавших в д. Вежакоры. Дед Виктории Ивановны, Тарас Григорьевич Костин, был уважаемым человеком, знал много старинных преданий, песен и сказаний. Он рано ослеп. Всегда пользовался большим авторитетом среди своих земляков. Свое старинное слово он передал дочери, Варваре Тарасовне. Сейчас к ней, как носителю фольклора, знатоку культуры обских манси постоянно обращаются люди, интересующиеся культурой коренных народов Югры.
При встрече Виктория Ивановна поделилась своими мыслями: «Одно дело – носить национальность, совсем другое - быть представителем этого народа, знать свой родной язык, уметь говорить на нем, знать культуру и обычаи. Я не знаю своего языка, и для меня это большая проблема, потому что я не смогу уже своих детей научить говорить на нём. Об этом я всегда говорю своей маме».
Автор В. Узель
