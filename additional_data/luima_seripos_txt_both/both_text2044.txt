

	Удмуртия ма̄т Ижевск ӯст ма̄н, хурит по̄слын ма̄хум, акван-атхатахыгламув порат экскурсия щирыл Дебёс нампа пēс йис па̄вылн тотыглавесӯв. Тот ма̄н Дебёсский район тармыл кӯщаиг о̄лнэ хум Андрей Серафимович Иванов ёт ва̄щинтахтасӯв. Ты район Удмуртский республика янытыл щар яныг районыг ловиньтахты. Тав янытэ̄т са̄тпан нупыл акв па̄выл о̄лы. Та̄н халанылт хо̄тхуйплов яныгнув па̄выл кӯраныл газыл па̄лтыглыяныл. Пуссын аквъёт ва̄тахтем са̄всыр ла̄тӈыл потыртан мир тот о̄лы. 


		Щар о̄влэ̄т ма̄н нуплув 

		Андрей Серафимович район 

		янытыл о̄лнэ рӯпатаныл урыл мощ ла̄выс: «Ман Дебёсский 

		районув ӯйхул ос ма̄т яныгман са̄всыр тэ̄нут янмалтан хосыт о̄лы. Аквъёт пуссын ва̄т нупыл 

		нёлолов кол ӯйхул ос ма̄т матыр янмалтым рӯпитэ̄гыт. Та̄н халанылт хӯрумхуйплов са̄всыр нампа сыртэп, картё̄пка, капуста, морковка, вущрамыӈ витыӈ хӯрыг ос помидор янмалтан тэ̄пканыӈ о̄лы. Атхуйплов кол мис, лув, пӯрщ, па̄ля, щищкурек ос лунт янмалтан ферма 

		рӯпиты. Мо̄лты та̄л сыс ат 

		со̄тыра тонна хӯрумса̄т кила нё̄выль по̄хан-тыналасӯв. Мис щаквит щирыл Удмуртская 

		республика янытыл ма̄н но̄х-патсӯв. 

		Ты коныпал ма̄н ма̄хманув район янытыл титса̄т я̄нас 

		тэ̄лат щирыл рӯпитэ̄гыт. Та̄н 

		саквалым машинат ва̄рēгыт, 

		о̄лнэ колыт ӯнттэ̄гыт, йӣв яктын ма̄т ос ӯйхул янмылтым рӯпитэ̄гыт. Мощēртын кирпащ щаритан кол ӯнттуӈкв 

		о̄вылтаве. Ань таве ӯнттын 

		ма̄гыс э̄рнэ нэ̄пакыт щё̄пи
		тавет. Кирпащ щаритан кӯрыт 

		ёвтым о̄лэ̄гыт. Нэ̄паканыл щё̄пи
		тан ма̄ныл а̄стынэ юи-па̄лт 

		та̄ра ӯнттуӈкв та о̄вылтаве. 

		Та коныпалт иӈ хо̄са порат мис ос пӯрщ о̄ньщам кол но̄х-ялтуптаӈкв номсаве. Ань са̄в ма̄хум па̄влыӈ ма̄н о̄луӈкв ва̄нтлэ̄гыт. Таима̄гсыл та̄н та̄нти щёланылт мис ос пӯрщ о̄щнэ 

		пēс колыт йильпииг щё̄питыя-ныл. Ма̄хум рӯпата та̄л о̄луӈкв ат таӈхēгыт. Таима̄гсыл ма̄н 

		хумус вēрмēв, та щирыл та̄на-нылн та нё̄тэ̄в». 

		Тувыл Андрей Серафимович ня̄врамыт та̄нти ща̄нь ла̄тӈа
		ныл ханищтан урыл титыгла
		вес. Тав ты урыл тох ты ла̄выс: «Ма̄н районув янытыл ня̄врам 

		ханищтахтын нилахуйплов кол о̄лы. Ханищтахтын колт пуссын ма̄нти удмуртский ла̄тӈув ханищтым ма̄хум рӯпитэ̄гыт. Та коныпал ма̄н халанувт аквписыг ма̄нти ща̄нь ла̄тӈувт потыртэ̄в. Ня̄враманув вос хӯнтлэ̄гыт, хӯнтамламаныл щи
		рыл та̄нти халанылт о̄с потыртаӈкв о̄вылтахтэ̄гыт. Тох ма̄н яныгпа̄лаг о̄лнэ ма̄хманув ёт рӯпитэ̄в. Та̄наныл аквписыг мо̄т-мо̄т ма̄т ня̄врамыт ёт халанылт ва̄йхатыглахтын ма̄гсыл тотыглыянӯв. Ня̄врамыт ханищтахтын колыт халт ма̄н ла̄тӈув щирыл касылыт ва̄ти
		хал ва̄рыгла̄лэ̄в. Аквписыг са̄в ня̄врам касы. Но̄х-патнэ ня̄враманув республика яны
		тыл о̄лыглан касылытт ос ка
		сыглэ̄гыт, то̄ванакт но̄х-патыглэ̄гыт. Ты ма̄гсыл та̄на-нылн пӯмащ, ма̄навн ёмас». 

		Халувт потыртан ма̄ныл а̄стымав юи-па̄лт Андрей Серафимович республикатэ нот ма̄гсыл ма̄н ётув по̄слахтаӈкв во̄вхатас.

		 

		 

		Александр 

		ВЬЮТКИН

		 

 



В рамках VI семинара финно-угорских фотожурналистов, который в июне месяце была проведена в республике Удмуртия Дебёсского района, в ходе семинара была организованна встреча с руководством района. Глава администрации Дебёсского района Андрей Серафимович Иванов в своём выступлении отметил, что национальный состав района представлен 23 национальностями, из которых более 70 % проживающих – удмурты.
Дебёсский район является сельскохозяйственным районом. На территории района тринадцать сельскохозяйственных организаций, пятнадцать крестьянско-фермерских хозяйств. Средняя продуктивность отбойного стадо на прошлый год составила пять тысяч трехсот килограммов мясо. По объёмам производство молока, 2014 году район занял первое место.
На территории района активно развивается индивидуальное предпринимательство, в котором задействовано около двухсот человек. Занимаются торговлей, автосервисом, переработкой леса, производством мебели и сельским хозяйством.
Удмуртский язык преподается в школах с первого по одиннадцатый классы по двум направлениям: как родной для удмуртских детей и по отдельной программе для детей, не владеющих языком.
В Дебёсском районе активно развивается туризм.
Александр ВЬЮТКИН
