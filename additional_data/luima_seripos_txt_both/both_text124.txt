
 

	а̄льӯс район Саранпа̄вылт са̄лыл каснэ ва̄рмаль о̄лум порат саран ма̄хум тэ̄нэ колт акван-атхатыгласыт. Атыӈ тэ̄нутыӈ пасаныт щё̄пита̄лвēсыт. Тот ща̄й айсыт ос пēс йис о̄лупса номылматыгла̄лсыт. Э̄лыл ёхталам мӯй ма̄хум о̄с тув во̄виньта̄лвēсыт. Маныр урыл та̄н тот потыртасыт, на̄н ань э̄лаль ловиньтэ̄н.

	 

	Ка̄сыӈ хо̄тпан ва̄ӈкве э̄ри, хо̄тыл тав о̄патэ, ащо̄йкатэ о̄лэ̄гыт. Са¬ран ма̄хум тув хуньт Коми Республиканыл ва̄нтлысыт. Пēс порат нё̄р тапалыт сараныт са̄лыяныл матыр а̄гмыл ēмтсыт. Ты хосыт са̄в са̄лы патыглас. Ма̄хум яласан ут ос тэ̄нут та̄л хультсыт. 

	Таима̄гыс онтолов¬хуйплов нот о̄вылтахтам порат то̄ва саран хо̄тпат хультум са̄лыяныл ёт нё̄р ӯлтта тыг ва̄нтлысыт. Ма̄нья хосыт порыл ло̄ӈхаль та̄ртахтасыт. О̄влэ̄т Я̄сунт па̄вылн ёх¬тысыт. Па̄влыӈ хо̄тпатн т э̄ н у т ы л м а й в ē с ы т. Ос о̄луӈкве тот ат та̄ртвēсыт. Тувыл та̄н ло̄ӈхальнув на̄тылтасыт. Саквъя̄ ва̄тат карснув ма̄ хо̄нтсыт, тот ё̄рнколаныл тӯщтысаныл. Тӯяг та ма̄ витын ат а̄мараве. Ань ты па̄выл Саранпа̄влыг ла̄ваве. 

	Хум хо̄тпат тӯяг кол ӯнттын ма̄гыс норыт яктысыт. То̄ва ма̄хум ма̄колт о̄лсыт. О̄выл ко¬лыт Филипповыт, Кане¬выт, Артеевыт ӯнттысыт. Тыгыл э̄лаль Ануфрие¬выт, Истоминыт, Хозя¬иновыт, Рочевыт, Кусты¬шевыт, Семяшкиныт, Вокуевыт о̄с ӯнттуӈкве патсыт. Э̄лыл ёхтум ма̄хум во̄руиӈ, хӯлыӈ, пилыӈ ма̄ тармыл яныг ща̄гтыл о̄лмыгтасыт. 

	Та па̄сныл са̄в та̄л минас. То̄ва хо̄тпат ань тыг мус та рӯтаныл ёт ва̄йхатэ̄гыт. Ва̄тихал мӯйлуӈкве нё̄р тапа¬лын ялантэ̄гыт. Тувыл то̄ва хо̄тпат рӯтаныл Саранпа̄вылн ёхталэ̄гыт. С а р а н п а̄ в ы л т м а̄ т э сака нё̄тнэ, атырхари хо̄талытт нё̄рквет нас вольгēгыт, сыстам я̄т сак хольт овантэ̄гыт. Мӯй ма̄хумн тот ӯщлахтуӈкве сака мӯсты. То̄ва хо̄тпат ос та̄нки рӯтаныл ань тыг мус ат ва̄ганыл. Нё̄р ӯлтта ва̄нтлуманыл па̄сыл ат ва̄щиньтахтасыт, иӈ кисхатэ̄гыт. 

	Тувыл ос я̄нас мин¬нэ тованыл урыл по¬тыртасыт. 1903 та̄лт С а р а н п а̄ в ы л н И в а н Ефимович Истомин Евдокия э̄кватэ̄нтыл ёхтысы̄г. Тэ̄натэ̄ныл ты Саранпа̄вылт о̄лнэ Исто¬миныт э̄лаль са̄вмēгыт. Э̄кваг-о̄йкаг щēмьят ат ня̄врам янмалтасы̄г. Истоминыт ань тыг мус яныгса̄т лов та̄л Саранпа̄вылт о̄лэ̄гыт. 

	Яныг хо̄нт о̄лум по¬рат Саранпа̄вылныл са̄в саран хо̄тпа хо̄нтлуӈкве тотвēсыт. То̄ва хо̄тпат юв ат ёхтысыт, та̄н уранылт ань о̄лнэ ма̄хум акваг но¬мияныл. 

	Ты та̄л па̄вылт са̄лыл каснэ ва̄рмаль о̄лум по¬рат Нё̄р тапалыл Коми Республиканыл саран ма̄хум ёхталасыт. Та̄н рӯт ма̄хманыл ялпыӈ хо̄тал кастыл сака яныт¬ласаныл. Ань нё̄р та¬палт о̄лнэ саран хо̄тпат са̄лыл каснэ ва̄рмаль ат ва̄рыглэ̄гыт. Та̄нанылн тыи сунсуӈкве сака пӯмащ о̄лыс. 

	Тувыл о̄с акв тэ̄ла урыл потыртасыт. Саран ма̄хум пēс йис порат нё̄р ӯлтта минам лё̄ӈханыл хот-щё̄питаӈкве ном¬сыяныл. Хуньт тувыл яласаӈкве э̄рыӈ патэ̄гыт. Та лё̄ӈх палытэ нёлса̄ткем вēрыста о̄лы. 

	Сапра̄ни о̄лум порат Ха̄льӯс район кӯщай Лю¬бовь Константиновна Коротун о̄с тот о̄лыс. Тав ма̄хум пуссын янытла¬санэ. То̄ва саран хо̄тпат мӯйлупсал ос янытлан нэ̄пакыл мисанэ. Ты нё̄тнэ ма̄хумакветн са̄в сымыӈ ла̄тыӈ ла̄выс. Ты ва̄рмаль оигпам юипа̄лт саран ма̄хум аквъёт по̄слахтасыт. Ва̄тихал акван-атхатыглаӈкве ла̄вхатсыт.
 



 
В канун празднования Дня оленевода коми-зыряне села Саранпауль Березовского района провели встречу с гостями из Республики Коми. Первые семьи зырян из-за Урала основались на р. Ляпин в середине XIX века. Оленеводы-зыряне вынуждены были переселиться из Коми республики из-за копытки, которая нещадно косила их оленей. Перебравшись через горы и спустившись по рекам вниз, они облюбовали холмистую местность на правом берегу р. Ляпин. Так появилась деревня Саранпауль, что в переводе с мансийского означает - «Зырянская деревня».
Надо отметить, что за Уралом в Республике Коми оленеводы не проводят такие праздники. Поэтому они с огромной радостью приняли приглашение приехать в Саранпауль на празднование Дня оленевода. Гости увидели много нового, узнали о своём народе много интересного, отведали вкусные блюда и насладились захватывающими гонками.
