
Ка̄сыӈ та̄л ва̄т са̄грапнал саквалан э̄тпост о̄выл хо̄таланэ̄т ма̄н о̄лнэ ма̄в янытлан хо̄тал кастыл округ мирколт са̄в ма̄хум акван-атыглаве. Та̄н губернаторн ос мо̄т кӯщаитн са̄всыр яныг намыл, пӯмащипа ла̄тӈыӈ нэ̄пакыл мивет.
Ань акв ма̄ньщи нэ̄ хо̄тпав янытлавес, тав наме Татьяна Ермиловна Тарасова. Тав ты кастыл Ханты-Мансийск ӯсн во̄­выглавес, тав ётэ Касум па̄вылт о̄лнэ ханты нэ̄ Зоя Никоновна Тарлина ёхталас. Тэ̄н округ кӯщай па̄лныл янытлан нэ̄пакыл ос олн-ло̄мтыл майвесы̄г.
Татьяна Ермиловна ты урыл тох потыртас:
– Мēн округт вос яныт­лавемēн, ты кастыл Касум па̄выл музей-колт рӯпитан хо̄т­пат ос «ПУПИ» нампа кол нэ̄паканмēн щё̄питасы̄г. Ла̄ввесамēн, Ханты-Мансийск ӯсн вос ёхтымēн. Ос та хо̄тал сака ащирма ва̄рыс. Товлыӈ­ха̄пув тылам­лаӈкв ат та̄ртвес. Э̄ти­па̄лаг хо̄т щё̄с порат туп яныг ӯсн та ёх­тысамēн. 
Мēн та̄ра «Югра-Клас­сик» колн во̄ввесамēн. Ос тот округ кӯщай ва̄ныӈ нэ̄ Елена Шумакова мēнамēн я̄нас янытлан нэ̄пакыл мисаге. Мо̄т ма̄хманув тай а̄лпыл лов щё̄с порат мирколт губернаторн Наталья Комарован янытлавēсыт. 
Ам ань тох ла̄вēгум, ма̄щтырлаӈкв сака ка̄са­щē­гум. То̄ванакт Саран­па̄вылн Евгения Валерь­евна Вьюткинан сво­ни­та̄лэ̄гум, матыр ти­ты­глэ̄гум. Ма̄ньщи супыт ю̄нтэ̄­гум, сакныл са̄всыр хора­мыт хартэ̄гум. 
А̄с ма̄хум халт о̄лэ̄гум, та̄н пуссын та̄нти щирыл ю̄нсхатэ̄гыт, ам та̄н ёта­ныл ӯнлантым ос ма̄ньщи щирыл щаквщēгум. Ща̄нь ла̄тӈумтыл сака потыр­таӈкв таӈхēгум, ос ам ляпамт ма̄ньщи хо̄тпа а̄тим. Хо̄т ма̄ньщи хо̄тпа ка̄салэ̄гум, сака ща̄гтэ̄гум. 
Ма̄н, ма̄ньщи газетат рӯпитан хо̄тпат, Татьяна Ермиловна Тарасова янытлылӯв. Тав э̄лаль вос ю̄нсхаты, вос ма̄щ­тырлы. Нуми То̄румн, На̄й-О̄тыранэ̄н вос ӯргалаве. 
Валентина УЗЕЛЬ



Губернатор Ханты-Мансийского автономного округа – Югры Наталья Комарова в преддверии Дня образования автономного округа вручила государственные награды, почётные грамоты и благодарности Президента РФ Владимира Путина, окружные награды, премии губернатора Югры.
В числе награждённых премией губернатора Югры мастерам народных художественных промыслов были отмечены жительница города Белоярский Татьяна Ермиловна Тарасова и жительница села Казым Белоярского района Зоя Никоновна Тарлина. Татьяна Тарасова – представительница народа манси, Зоя Тарлина – ханты. Обе женщины прекрасные мастерицы, участницы окружных и всероссийских выставок, семинаров. Знают технологию изготовления различных изделий, они шьют национальную одежду, плетут нагрудные бисерные украшения. Постоянные наставники молодёжи, все свои знания и умения передают подрастающему поколению.
В последние годы обе активно сотрудничают с центром Касум ёх, директор Федотова Елена,  и фондом ПУПИ, руководитель Кабакова Марина, которые и походатайствовали о присвоении премии этим двум прекрасным мастерицам. 
Валентина УЗЕЛЬ
