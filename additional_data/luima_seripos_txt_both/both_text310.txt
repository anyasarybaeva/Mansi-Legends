
Ты хурит Лӯи-Ня̄рихумит па̄вылт ня̄врамыт ханищтахтын колт рӯпитан ма̄ньщи нэ̄ по̄слым о̄лы Тав наме Лариса Николаевна Карпенко, а̄ги о̄парище наме Хозумова. Ха̄льӯс район Хо̄рыӈпа̄вылт самын патыс. 
А̄тятэ наме Николай Иванович Хозумов, во̄раян ос хӯл алыщлан хумыг ма̄ньта̄гыл рӯпитас. Яныг хо̄нт о̄вылтахтам порат Николай Иванович лов та̄л яныт пыгрищиг о̄лыс. Тав ань Ханты-Мансийск ӯст Люда ма̄нь а̄гитэ палт о̄лы. 
Н и к о л а й  И в а н о вич потре ло̄виньтэлы̄н: «Хӯл алыщлаӈкве аквписыг А̄с я̄н тēтыглавесӯв. То̄нт хосасо р п  р е з и н а ӈ со̄пак ат о̄щсӯв, таквсы а̄щирмаӈыг ēмтнэ порат ма̄тэ по̄ляве, таима̄гсыл ла̄гланув витын тартыянӯв, тох толтыглахтасӯв. Акв щёс тӯйт патнэ э̄лыпа̄лт ма̄н хӯрум хум. Хо̄рыӈпа̄влувн оясӯв». 
Лариса оматэ наме Аксинья Михайловна Хозумова, тав Хо̄слох па̄вылныл о̄лыс. Оматэ о̄лмēт хӯл алыщлас, са̄в ня̄врам янмалтас. Нэ̄г-хумы̄г са̄т ня̄врам о̄щсы̄г: хӯрум а̄ги, нила пыг. 
Лариса Николаевна ня̄врамыт ханищтан кол Саранпа̄вылт а̄стлас. Тувыл та̄ра Ханты-Мансийск ӯсн э̄лаль ханищтахтуӈкв минас. 1993 та̄лт педагогический училище а̄стламе юи-па̄лт. Лӯи-Ня̄рихумит па̄вылн ня̄врамыт ханищтан нэ̄г рӯпитаӈкв тēтвес. Ты та̄л рӯпитанэ̄тэ хус та̄лыг ты то̄влыс. 
О̄йкатэ̄нтыл тэ̄н хӯрум ня̄врам янмалтэ̄г. Щар яныг пыгēн наме Сергей, тав ань Ханты-Мансийск ӯст машинал яласан хумыг ханищтахты. 
Котиль а̄гирищēн наме Лена. Тав нёлолов класс а̄стлас. 
Щар ма̄нь пити патта пыгрищ наме Вова. Ань ты во̄ртур э̄тпост хӯрум та̄лэ то̄влыс. 
Тамле ёмас ма̄ньщи щēмьян ам са̄в щуньпаща ла̄тыӈ тēтэ̄гум. На̄й-О̄тыранылн вос ӯргалавет. А̄тяныл, о̄паныл, ащо̄каныл Николай Иванович са̄в та̄л пуста̄гыл вос о̄лы. 
 
 
 



 
В средней школе Нижние-Нарыкары Октябрьского района ведется кружок по декоративно-прикладному искусству северных народов «Миснэ». Лариса Николаевна Карпенко (Хозумова) учит детей шить, вышивать и плести бисером. Она сама родилась и выросла в традиционной мансийской семье в Берёзовском районе. В 1993 году окончив Ханты-Мансийское педагогическое училище, она по направлению приехала работать в деревню Нижние-Нарыкары. И вот уже на протяжении двадцати лет она работает  учителем  младших классов. А также преподаёт детям мансийский язык и занимается с девочками рукоделием в кружке  «Миснэ».
Автор А. Вьюткин
