
Юван Николаевич Шесталов о̄лмēт сака намыӈ-суиӈ хо̄тпаг о̄лыс. Тав потыртаӈкв о̄вылтахты те, таве хӯнтлаӈкв сака пӯмыщ о̄лыс. Ма̄ньщи мирув, ща̄нь ла̄тӈув ос ма̄н пēс ва̄рмалянув урыл акваг потыртас. Потранэ щирыл мо̄т мирыт, рущ ма̄хум то̄ва ла̄тӈаныл пуссын ма̄ньщи ла̄тӈыл тэ̄л
	мыт. Ань Юван Николаевич та̄л, со̄ль, ма̄ньщи мирув урыл воссыг нэ̄мхотьют тох потыртаӈкв ат паты. Та ювле хультум э̄тпост 

	тав 77 та̄лэ то̄влынӯв. Ос ты кастыл ляпа рӯтанэ, юрт ма̄хманэ тав ма̄гсылэ а̄хвтасныл яныг памятник ва̄р
	мыт.

	«То̄рум ма̄» музейт 

	тав намхо̄талэ порат са̄в мир акван-атхатыглас. О̄влэ̄т кӯщаиг о̄лнэ ма̄хум потыртасыт. Округ губернатор 

	ва̄ӈын хум Геннадий Бухтин ла̄выс, Юван 

	Шесталов ма̄ньщи мирув урыл ма̄ янытыл потыртаме ма̄гсыл ань 

	ма̄н ты хосыт ты ва̄вēв. 

	Тав юи-па̄лэ̄т са̄в мо̄т ма̄хум о̄с потыртасыт – Т.С. Гоголева, А.С. Тарханов, М.К. Волдина. Ка̄сыӈ хо̄тпа тав урēтыл са̄в ёмас ла̄тыӈ ла̄выс. Владимир пыге э̄кватэ ёт э̄ргысы̄г, 

	хуньт а̄тятэ хансум стихотворениятэ Владимир э̄ргыг ва̄рыстэ. Ань акваг та э̄ргитэ. Аквъёт рӯпитам ма̄хманэ 

	Юван о̄йка о̄с ка̄с-тысаныл, ЮГУт рӯпи-тан ма̄хум о̄с э̄ргысыт. 

	Ты ма̄н ма̄ньщи поэтув ща̄нь ла̄тӈув сака янытластэ. О̄выл 

	потранэ, стиханэ пус-сын нё̄тнэ ма̄ньщи ла̄тӈыл хансым о̄лэ̄гыт. Тав ма̄тэ улылан, хо̄тпа улылан са̄в потыр хансыглас. Ос пēс порат та̄ратым нэ̄пакыт ань нэ̄мхо̄т хо̄нтуӈкв ат ро̄ви, туп ловиньтан колнакытт о̄лэ̄гыт. Та̄н ань йильпииг те та̄ратанувет, ма̄к ёмас ва̄рмаль о̄лнув. Тамле нё̄тнэ, ма̄к ма̄ньщи ла̄тӈыл хансым нэ̄пак сака мощща.

	Мир потыртаманыл юи-па̄лт памятник нумыл пантым то̄ре хот-хасумтавес. Ма̄хманув ка̄саласыт, ма̄ньщи о̄йкав татем ёмас памятникыл та ва̄рима. 

	Тав э̄ще Альбина Николаевна Мехнина ла̄выс, ты памятник ва̄рнэ ма̄гыс ма̄-во̄й 

	но̄х-винэ ма̄хум са̄т 

	миллион солко̄ви маймыт. Хуритэ а̄хвтасныл Володя Саргсян, ар-хитектор-о̄йка, тав ва̄рыстэ. 

	Музей юи-па̄лт то̄ва ма̄ньщи ма̄хманув тав ёл-щё̄питам ма̄тэ нупыл ялсыт. Юван о̄йка о̄лмēт ла̄выглас, тав ӯс савынканын ёл ул вос щё̄питаве, такви я̄нас ма̄ хо̄нтыс. Тув та 

	тотвес. Ань тот кӯщаит «городищаг» ла̄внэ ма̄ ва̄руӈкв таӈхēгыт. Ма̄ньщи мир пēс колыт, ма̄-колыт пуссын тот ӯнттавет.

	Валентина 

	Хозумова

	 



22 июня в городе Ханты-Мансийск состоялось знаменательное событие – на территории этнографического музея под открытым небом «Торум маа» торжественно открыли скульптурную композицию великому мансийскому поэту Ювану Николаевичу Шесталову.
В этот день ему исполнилось бы 77 лет. За свою творческую деятельность он написал немало прекрасных произведений, издал много книг. Ранняя поэзия Ювана Николаевича опубликована в основном на мансийском языке. К сожалению, приходится отметить, таким красивым «певучим» языком в последние годы никто не пишет.
С идеей поставить памятник нашему знаменитому земляку, представителю народа манси, его близкие друзья, родственники, бывшие коллеги обратились в окружной департамент культуры. Был объявлен конкурс на выполнение эскиза монумента. Скульптор Володя Саргсян выиграл этот конкурс.
Стихи поэта о стерхе, как и само изображение птицы, есть в этой композиции. Для  Ювана Шесталова эта не просто редкая птица, он был уверен, что после ухода из жизни он превратится именно в нее. Об этом говорит часть стихотворения, выгравированная под бюстом поэта:
Я - Стрех,
Я ­- журавль,
Священная птица.
Я плачу –
Внимают мне все колдуны.
Я плачу – шаманю.
Священные мысли
И мудрое слово
В мой плач вплетены.
Валентина УЗЕЛЬ
