
Ювле хультум э̄тпос 22 хо̄талэ̄т Ханты-Мансийск ӯст о̄лнэ А̄с-угорский институтт ма̄хум ма̄ньщи ла̄тӈув о̄вылтыт потыртан ма̄гыс акван-атхатыгласыт. Учёныит, ханищтан хо̄тпат, ля̄ххал тотнэ ма̄хум ēӈта пасан ва̄тан ӯнтсасыт, потыр рущ щирыл тох намаим о̄лыс: «К вопросу об усовершенствовании орфографии и унификакции мансийского языка».
Яныгпо̄ль э̄тпос 22 хо̄­талэ̄т ма̄ньщи учёный хо̄т­пав Евдокия Ивановна Ромбандеева намхо̄талэ о̄лыс, таима̄гыс ты семи­нар та порат ва̄рыглавес. Евдокия Ивановна о̄лыс те, 96 та̄лэ то̄влынув. Тав такви мире, ма̄ньщи ла̄тӈе ос о̄лнэ ма̄тэ янытласанэ, школат ос институтт ха­нищтахтын ня̄врамыт ос ма̄ньлат ма̄хум ма̄гыс нэ̄пакыт хансыс, ань ма̄нь­щи ла̄тӈув э̄лаль вос о̄лы, вос ханищтаве. 
Евдокия Ивановна Хо̄с­ло̄х па̄выл, Саранпа̄выл ос мо̄т па̄влытт о̄лнэ ма̄нь­щи ма̄хум сака э̄руптасанэ, ка̄сыӈ хо̄тпа номим о̄нь­щастэ, хоты рӯтныл о̄лэ̄­гыт, хо̄т о̄лсыт, та маныр, акваг потырта̄лыс. Мо̄й­таныл, пēс потраныл ёл-хансыгласанэ, нэ̄пакыг ва̄рсанэ. Ла̄тӈанув ёма­щакв хаснэ ма̄гыс сыме сака ща̄ргыс, ты урыл учё­ныит ёт потыртас, научный докладыт щё̄питас.
Ма̄ньщи ла̄тӈыл хаснэ̄в порат китыглахтын ла̄­тыӈ са̄в о̄лы, то̄ва букват «Лӯима̄ сэ̄рипос» газетат ос школат ханищтахтын нэ̄пакытт кит щирыл хан­сым о̄лэ̄гыт. 
Кос выгув тамле ла̄тӈыт: щёпыр, щёвал, щēп – тох ма̄н га­зетат хансыянӯв, ос нэ̄­пакытт мо̄т щирыл хансым о̄лэ̄гыт: сёпыр, сёвал, сēп. 
То̄ва ла̄тӈыт о̄с са̄всы­рыг хансавет: э̄лумхо̄лас – э̄лмхолас, колн – колын, ка̄тыт - ка̄тт. Тувыл диалект ос говор ла̄тӈыт о̄с акв хольт ат хансавет: китыг – титыг, кēр - тēр, кēлп - тēлп. 
Учёныит, ня̄врамыт ма̄­гыс ханищтахтын нэ̄пак щё̄питан ма̄хум ос ма̄н, газета ва̄рнэ хо̄тпат, ва̄глув, ты сака та̄рвитыӈ тэ̄ла. Ты ма̄гыс ня̄врамыт мӯсхал щирыл ханищтахтуӈкве ат вēрмēгыт, та̄наныл ханищтан хо̄тпатын о̄с та̄рвитыӈ. 
Хотмус э̄ри акван-по­тыртахтуӈкве, ты щирыл ман мо̄т щи­рыл хансуӈ­к­ве, тувыл э̄рыӈ нэ̄пакыт йильпиг щё̄питаӈкве э̄ри, акв щи­рыл хансым вос о̄лэ̄гыт. 
О̄влэ̄т А̄с-угорский институтт рӯпитан хо̄т­пат потыртасыт. Филоло­гический наука кан­ди­дат нэ̄ Людмила Панченко ма̄ньщи хо̄тпав Евдокия Ивановна Ромбандеева ва̄рум тэ̄ланэ о̄вылтыт потыртас. Старший науч­ный сотрудник Светла­на Герасимова «Ман­сийский язык в совре­менных условиях» по­тыр щё̄­пи­та̄лыс. Фило­ло­гический наука кан­дидат Оксана Ди­нис­ламова «К вопросу графической и орфог­рафической вариантнос­ти в мансийском языке» тэ̄­ла урыл потыртас. 
Ищхӣпыӈ ут хосыт «Ханты ясанг» ос «Лӯима̄ сэ̄рипос» ханты ос ма̄ньщи газетаг ва̄рнэ кол кӯщай ва̄ӈын нэ̄ Галина Кондина ос Нижние Нарыкары па̄вылт ня̄врамыт ха­нищтан нэ̄ Лариса Карпенко потыртасы̄г. 
Акван-атхатыглам ма̄­хум халт кит ма̄ньщи ма̄ньлат а̄гииг о̄лсы̄г Диана Таратова ос Ксения Ларионова. Тэ̄н Ханты-Мансийск ӯст технолого-педагогический коллед­жит ханищтахтэ̄г. Ты хо̄нтхатыглапын ма̄ньщи ла̄тыӈ ханищтан нэ̄ Аль­бина Станиславец ёт ёхталасы̄г. А̄гииг ла̄вēг, тэ̄н ма̄ньщи ла̄тыӈ ха­нищтэ̄г, колледж а̄стлан юи-па̄лт ла̄тӈув но̄х-во̄рмалтан ма̄гыс э̄лаль ханищтахтуӈкве номсэ̄г.
Китыглахтын ла̄тыӈ са̄в о̄лы, иӈ са̄в тэ̄ла о̄ньщēв, таи ма̄гыс э̄ри ва̄тихал тох акван-хо̄нтхатыглаӈкве. Ва̄им, тамле тэ̄ла молях хунь ва̄рапаве, э̄ри ёма­щакв акван-потыр­тах­туӈкве, э̄рнэ нэ̄пакыт акв хольт мӯсхал щирыл щё̄питаӈкве. Хоса ном­сахтуӈкве патэ̄в те, ла̄т­ӈув тах та со̄йми. Атха­тыглам ма̄хум э̄лаль аквъёт рӯпитаӈкве по­тыртахтасыт.
Светлана РОМБАНДЕЕВА



22 апреля в Ханты-Мансийске в Обско-угорском институте прикладных исследований и разработок прошёл окружной научно-практический семинар «К вопросу об усовершенствовании орфографии и унификации мансийского языка», который был приурочен ко дню рождения финно-угроведа, доктора филологических наук Евдокии Ивановны Ромбандеевой. 
К участию в семинаре были приглашены учёные, педагоги, исследователи, аспиранты, студенты. Сотрудники Обско-угорского института прикладных исследований и разработок подготовили лекции. Кандидат филологических наук Людмила Панченко рассказала о вкладе Евдокии Ивановны Ромбандеевой в развитие мансийского языка. Старший научный сотрудник Светлана Герасимова прочитала лекцию «Мансийский язык в современных условиях». Кандидат филологических наук Оксана Динисламова показала анализ графических и орфографических вариантностей мансийского языка.
По онлайн трансляции с приветственными словами, вопросами и предложениями выступили заместитель директора окружной газеты «Луима сэрипос» Галина Кондина и учитель мансийского языка Нижненарыкарской средней школы Лариса Карпенко.
Семинар посетили студенты Ханты-Мансийского технолого-педагогического колледжа – мансийские девушки из Берёзовского района Диана Таратова и Ксения Ларионова, они приходили с преподавателем мансийского языка Альбиной Романовной Станиславец. В дальнейшем девушки планируют поступить в ВУЗ, где будут заниматься родным языком.
Участники семинара обсудили актуальные вопросы в области унификации мансийского языка, его сохранения и развития в современных условиях.
Светлана РОМБАНДЕЕВА
