
Наталья Комарова, губернаторув, такви ва̄ӈын хо̄тпанэ ка̄сыӈ са̄т акван-атыглыянэ. Тот та̄н са̄всыр постановление ос распоряжение-ла̄тыӈ пирмайтэ̄гыт.
Ань тамле сапра̄нит кӯщаит ма̄ньлат лēккарыт ма̄гсыл хансым нэ̄пак урыл потыртасыт. Ханищтахтын ма̄ныл а̄стын ма̄ньлат хо̄тпа па̄вылн лēккарыг рӯпитаӈкве ке мины, тав акв миллион солко̄вил ойтаве. Рущ ла̄тӈыл ты олныт «подъёмныиг» ла̄вавет. 2012 та̄л сыс 22 ма̄ньлат лēккар са̄всыр па̄влытн ма̄хум пусмалтаӈкве мина­сыт. Ань йильпи пир­майтым нэ̄пак щирыл ма̄нь лēккарыт олныл о̄с нё̄туӈкве патавет. Аку­шерыг ос фельдшерыг ханищтахтын ма̄ньлат а̄гит-пыгыт хоты ма̄нь па̄вылн рӯпитаӈкве ке минэ̄гыт, та̄н о̄с 500 со̄тыра солко̄вил тах мивет. Наталья Ко­марова ла̄выс: «Ты та̄л сыс округ яны­тыл ма̄нь па̄вылкветт йильпи ФАП ы т т а х ӯнттавет. Ма̄ньлат хо̄тпат йильпи пӯльницан рӯпитаӈкве вос ёхтэ̄гыт». Тамле пӯльница по̄хыт ӯнттым колытт па̄вылн ёхтум лēккарыт о̄лнэ̄ ко­лыл мивет.
Аквта сапра̄нит ма̄хум о̄с акв нё̄тмил урыл потыртасыт. Пирмай­тым нэ̄пак щирыл 16 ӯсыт ос районыт олныл та̄ставет. Та̄н халанылт акв миллиард солко̄ви ла̄кква-уртаве. Ты хосыт та̄н мир ма̄гсыл рӯпитан ма̄хум сэ̄лнэ олнаныл но̄х-нё̄тыяныл.
Ма̄шинал яласан лё̄ӈхыт урыл потыр о̄лыс. Ты рӯпата ма̄гсыл ань о̄с яныг олн та̄стувес. Ты та̄л та̄стым олны­тыл Вах я̄ ӯлтта унсах ва̄раве. Ос ты коныпал о̄с са̄в лё̄ӈхыт ёмащакв щё̄питавет.
 



Лххалыт - Новости