
Нефтеюганск ӯс ляпат «Юган» нампа санаторий о̄лы. Ма̄хум тот янге-ма̄не пусмалтахтэ̄гыт. Ма̄ньщи ос ханты ма̄хум па̄выл лēккаранылн тув ва̄тихал кēтыглавет. Ам тув ялмум порат ю̄нтупытыл пусмалтан лēккар ёт потыртасум, наме Наталья Владимировна Гарбуз. Э̄лаль на̄н ань тав потре ловиньтэлы̄н.– Ам Самарский область 

	Отрадный ӯст самын патсум. Нефтеюганск ӯсн 1968 та̄лт омагум-а̄тягум ёт ёхтысум, 

	школа тыт а̄стласум. Тувыл Тюмень ӯсн медицинский институтн ханищтахтуӈкве минасум, 1982 та̄лт а̄стласлум. О̄влэ̄т «Юганскнефтегаз» нампа медсанчастит ма̄нь ня̄врам пусмалтан лēккарыг рӯпитасум. 

	Ня̄врам ӯримам та̄рвитыӈыщ о̄лмум сыс, ам ханищтахтан 

	курсытн ялантасум, ю̄нтупытыл пусмалтаӈкве ханищтахтасум. Э̄лаль Пятигорск ос Москва 

	ӯсыгт ханищтахтасум, рефлексотерапевт лēккарыг патсум. Ты санаторият 1991 та̄л па̄сыл рӯпитэ̄гум, ма̄хум ю̄нтупытыл тӯщтым пусмалтыянум. Тыт рӯпитанэм сыс ва̄ти
	хал ханищтахта̄лэ̄гум. 

	1991 та̄л порат тыг Китай ма̄ныл лēккарыт ёхталасыт. 

	Рущ ла̄тӈыл потыртаӈкве ат ха̄ссыт, английский ла̄тыӈ мощ ва̄сыт. Ам ань ты мо̄т хо̄н ла̄тыӈ 

	о̄с ва̄глум, ла̄тӈаныл тол-мащлаӈкве нё̄тсанум. Та̄н ос а̄нум ю̄нтупытыл пусмалтаӈкве ханищтасаныл. Тувыл Новокузнецк, Новосибирск, Челябинск ӯсытт ханищтахтасум, ты коныпал са̄в нэ̄пак ловиньтасум. 

	Ты рӯпата сака пӯмыщ, ка̄сыӈ хо̄тпан тав яныг парыс тотуӈкве вēрми. Ты щирыл 

	пусмалтан лēккарын акваг э̄ри ханищтахтуӈкве ос са̄в нэ̄пак ловиньтаӈкве. Э̄лумхо̄лас алпитэ са̄в точкат о̄ньщи, ка̄сыӈе 

	я̄нас а̄гм пусмалты. Таима̄гыс та̄наныл пуссын ёмащакв 

	ва̄ӈкве э̄рēгыт.  Нэ̄пакытт ты 

	урыл сака са̄в хансым о̄лы. 

	Ю̄нтупытыл пусмалтан ва̄рмаль рущ щирыл рефлексотерапияг ла̄ваве, ты пēс йис 

	пусмалтан тэ̄ла. Тав Китай ма̄т та̄ра-паттувес. Ма̄хум ю̄нтупытыл пусмалтаӈкве тот ты о̄вылтавēсыт. Тувыл Корея ма̄т лēккарыт тох пусмалтаӈкве патсыт, намаясаныл Суджок-терапия. Ты сака ё̄мас пусмалтан ва̄рмаль, тав ка̄сыӈ хо̄тпан нё̄ты. Ань тэ̄рпит аēв, тувыл мо̄т матаранӯв а̄гмыӈыг ēмтэ̄гыт, са̄всыр аллергия 

	а̄гмыт но̄х-хулиглэ̄гыт, хо̄тпа 

	алпитэ лощгуӈкве паты та 

	маныр. Ос ты пусмалтан 

	ва̄рмалюв а̄ти тох - э̄лумхо̄лас ю̄нтупытыл пусмалтахтаме юи-па̄лт, нэ̄матаре 

	ат а̄гмыӈ, номтэ ёмас. 

	– Манах та̄л яныт хо̄тпа ю̄нтупытыл пусмалтаӈкве ро̄ви, ня̄врамыт тох о̄с пусмалтавет?  

	– Хӯрум та̄лныл са̄т та̄л яныт ня̄врамыт ма̄ньнув ю̄нтупытыл ва̄равет, нэ̄матыр а̄гм ат суйты. Э̄лаль ос яныгхо̄тпа хольт 

	ва̄равет, вēритантēм о̄лы. Са̄в-сыр ня̄врам о̄лы, то̄ва пилы, 

	ёл ат ротми, тыгле-тувле нёвсы, то̄ва ос туп хӯрум та̄лэ, 

	щар ат пилы, са̄лтат хольт 

	сохтыл хуи.

	Яныгхо̄тпат нёлса̄т нупыл ат та̄л мус ю̄нтупытыл пусмал
	таӈкве ро̄ви. А̄гм о̄влэ̄т сумылла̄лы, тувыл хотталь та со̄йми. То̄ванакт хо̄тпа ёл-ойилматаве, то̄ва нас хуйгала̄лы, ӯщлахты. 

	– Наталья Владимировна, 

	наӈ ань лēккарыг ты рӯпитэ̄-гын, таяныт ёмас ва̄рен, ла̄вен, пуста̄гыл о̄лнэ ма̄гыс хо̄тпан 

	маныр э̄ри ва̄руӈкве, хумус о̄луӈкве?

	– Ам китайцыт ёт са̄в рӯпита-сум, та̄н тох ла̄вēгыт: «На̄н, Россият о̄лнэ мир, хунь сака а̄гмы-ӈыг ēмтэгы̄н, ущ та номсуӈкве патэгы̄н: хумус пусмалтах-туӈкве, манхурип тэ̄рпи аюӈкве э̄ри. Ущ та хо̄нтылы̄н. Ос 

	ма̄н, китайцыт, ты урыл ма̄нь  

	та̄гыл номсэ̄в. Пуста̄гыл о̄лнэ ва̄рмаль ма̄н о̄лнэ̄в палыт ханищтылӯв». Мӯтраӈ китайцыт со̄ль ла̄вēгыт, ань ма̄хманув номсэ̄гыт: ма̄н пӯльницат лēккаранувн 

	пусмалтавēв, тэ̄рпил мивēв, пусмēв тах.  А̄ти, тох о̄луӈкве 

	щар ат ро̄ви. 

	О̄лнэ хо̄таланув урыл, алписованув урыл ма̄нтина̄нувн номсуӈкве э̄ри, лēккарытн 

	ма̄н сака хунь э̄рēв. Хо̄тал палыт са̄в вит аēн, физкультура ва̄рēн, мощ хӯтсэ̄н. Ва̄тихал кон ё̄мыгтэ̄н, сыстам лылыē
	пыл лылтэ̄н, са̄в мовиньтэ̄н. Ка̄сыӈ хо̄тал ща̄гтым о̄лэлы̄н.

	Ань телевизор хосыт ю̄нтупытыл пусмалтан ва̄рмаль урыл то̄ванакт лю̄ль потыр хӯлэ̄в, тав эрттам хо̄тпа ат пусмалты. Тамле полщ ань намыл тотаве, ма̄хум аптекан вос ялантэ̄гыт, тэ̄рпи вос ёвтэ̄гыт. Тэ̄рпи ва̄рнэ ос тыналан ма̄хум олн сэ̄лэгыт, тэ̄рпияныл ат те 

	ёвтавет, та̄нанылн лю̄ль, олна-ныл но̄х ат лапи. 

	Хо̄тпа хунь матаре а̄гмыӈ, тэ̄рпи аи, мо̄т матаре а̄гмыӈыг ēмтапи. Тувыл тав мо̄т а̄гмыӈ ма̄тэ ма̄гыс тэ̄рпи о̄с та ёвты, 

	юв-аялытэ, ты юи-па̄лт ос хӯр-мит ма̄тэ а̄гмыӈыг ēмты. Тох 

	акваг та пусмалтахты, тэ̄рпия-нэ̄н пусмалтан пēнтсыл витыг 

	та тотаве.

	Ка̄сыӈ хо̄тпа такви вос 

	пусмалтахты, ляпа ма̄хманэ̄н вос нё̄ты. Пуста̄гыл ос со̄ты
	ӈыщ о̄луӈкве э̄ри, ка̄сыӈ э̄лум-хо̄лас э̄руптаӈкве э̄ри. Ос щар 

	ма̄к таи - То̄рум А̄щув э̄руптэ
	лы̄н. Пуссын пуста̄гыл о̄лэ̄н!

	Ань потрумēн та оигпас. 

	 

	 

	Светлана 

	ХОЗУМОВА

	 



В санатории «Юган», который расположился в нескольких километрах от Нефтеюганска, работает одна удивительная женщина – Наталья Владимировна Гарбуз. Она специалист по иглоукалыванию. Я поинтересовалась об этом методе. Вот что она рассказала:
- Рефлексотерапия – эта древняя отрасль медицины, она зародилась в Китае. Очень интересная специальность, и очень эффективно помогает людям. Сейчас это одно из альтернативных направлений в медицине. От лекарственных препаратов очень много побочных действий, много осложнений, много различных аллергий, а рефлексотерепия помогает оздоравливаться человеку без побочных эффектов. Такое лечение очень благоприятно влияет на биохимические процессы организма, улучшает биохимию крови в отличие от многих таблеток. Будит резервы в организме, который сам себя начинает восстанавливать. Разрешается лечить детей с трех лет, а взрослых до семидесяти пяти лет.
Я много общалась с китайцами, они так говорят: «Мы, мудрые китайцы, лечимся всю жизнь, чтобы не заболеть, а вы, россияне, любите лечиться за три дня до смерти». Я с ними согласна, люди не занимаются своим здоровьем, они уповают только на участкового терапевта, на официальную медицину. Здоровье свое мы растрачиваем каждый день и укреплять его должны тоже каждый день. Надо оздоравливать себя, помогать своему организму восстанавливаться. Следует пить воду, делать физические упражнения, много ходить пешком. Смысл жизни - любить Творца, любить своих близких, людей и приносить пользу людям.
Наталья Владимировна родилась в городе Отрадный Самарской области. С родителями приехала на Север в 1968 году. Школу окончила в Нефтеюганске, поступила в Тюменский мединститут, который окончила в 1982 году. Работала педиатром, позже, находясь в отпуске по уходу за ребенком, прошла специализацию по иглорефлексотерапии. Затем училась в Пятигорске, Москве. Также проходила сертификационные циклы обучения в Новосибирске, Челябинске, Новокузнецке. Рефлексотерапевтом в санатории работает с 1991года.
Пожелаем Наталье Владимировне здоровья, успехов в работе, семейного благополучия!
Светлана РОМБАНДЕЕВА
