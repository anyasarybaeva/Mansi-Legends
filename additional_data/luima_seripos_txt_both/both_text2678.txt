
Белоярский район Касум па̄вылт  ка̄сыӈ та̄л са̄лыл каснэ нак ва̄рыглаве. Ты та̄л ма̄ньполь э̄тпос хо̄тыт щислат са̄лыӈ ма̄хум касуӈкве акван-атхатыгласыт. Тот ань «77 Олимпиада»  о̄лыс. Касыл Белоярский район мирколт рӯпитан кӯщаитн э̄лаль тотаве ос таве ва̄рнэ ма̄гыс та̄н спонсор-хо̄тпат хо̄т-а̄ти акваг кинсэ̄гыт.

	Касум па̄вылт  совхозт рӯпитан са̄лыӈ хо̄тпат, Юильск ос Нумто ма̄нь па̄вылквēгныл ос та по̄хат та̄нки са̄лыяныл ӯрнэ хо̄тпат касуӈкве тув ёхталэ̄гыт. Ма̄хум па̄вылт о̄лнэ этнографический музей каныт акваг мӯйлэ̄гыт ос та ляпат Ам-ня я̄ ва̄тат са̄лыӈ ма̄хум та̄нки халанылт касэ̄гыт.

	Тамле ялпыӈ хо̄тал кастыл музей каныт ё̄рнколыт тӯщтавет. Ты та̄л кон ва̄т нупыл са̄т градус о̄лыс ос мощ во̄тыӈыг о̄лыс. Тох тай ма̄хум посыӈ хо̄талыӈ хо̄талт мӯйлысыт. Хантыт, сараныт ос мӯйлуӈкве ёхталам ма̄ньщит та̄нки о̄щнэ маснутыл масхатасыт. Ня̄враманыл о̄с нё̄тнэ маснутыл мастуманыл, та̄н нупланыл такем пӯмащ сунсуӈкве о̄лыс. Та̄н нё̄тнэ сахи, мольщаӈ ос ла̄гыл рēгыӈ маснут о̄ньщēгыт, таима̄гыс  ат по̄лявет. Ань музейн щалтнэ ма̄гыс соссаӈ ма̄хум маснутыл масхатам хо̄тпат олн ат ойтсыт. Мо̄т ма̄хум билет висыт, яныгса̄т солко̄ви са̄вит тынэ о̄лыс. Аквхуйплов щё̄сныл нила щё̄с мус тот каснэ ма̄т мӯйлысыт. Са̄лыл каснэ нак суснэ коныпал о̄с са̄всыр программал щё̄пита̄лвēсыт.

	Ма̄хум ул вос по̄львēсыт, та̄н ё̄рнколн щалтсуӈкве во̄выглавēсыт. Тот та̄н ня̄рнё̄влил тыттувēсыт, са̄лы нё̄выль исмитыл, исум ща̄ил айтвēсыт. Кон о̄с сыресыр тэ̄нут, хӯлыӈ ня̄нил ра̄ктыл по̄щгим кӯрытыт ва̄рвēсыт. Тамле ня̄нь исум та̄гыл ма̄хумн ёвтавет. Тувыл соссаӈ ма̄хум общинат та̄нки ва̄рум пормасаныл, тэ̄нутыт тыналаӈкве тув ёхталасыт. Ань ка̄сыӈ мӯй хо̄тпа са̄лы нё̄выль, хӯл, пил, ла̄хыс ос са̄всыр пормас ёвтуӈкве вēрмыс.

	Акв ма̄т «Театр берестяных масок» ёнгын кол ва̄рыглавес. Тот Касум музейт яныгпа̄лаг о̄лнэ хум Андрей Александрович Ерныхов ос Николай Анатольевич Тасьманов  ханты пыгрищит пēс тӯлыглапыт ёнгуӈкве ханищтыянэ̄н. Ань то̄ва ощхуль тӯлыглапыт та̄н суссылтасаныл, ма̄хум маткем та мовиньтасыт. Ма̄нь ня̄врамыт ма̄гыс я̄нас ёнгын кол ва̄рыглавес. Та̄н норколт исылтахтынэ̄ныл порат тот сыресыр номта-ныл а̄рталан утыл ёнгалтавēсыт. Та по̄хат мо̄т колт мӯй хо̄тпат сахил ман мольщаӈыл масапахтыгласыт ос олн ойтым по̄слахтасыт.

	Мо̄т ма̄т хумит тыньщаӈ па̄хвтысыт, сун ӯлтта поргысыт, пēрщисыт. Хотьют ка̄сащас, са̄лы сов тармыл тахсысыт. Та сыс ё̄рнкол хольт ӯнттым  па̄рт колт ханты, саран коллективыт э̄ргыт э̄ргысыт ос йӣквсыт. 

	Ос щар яныг пӯмыщ ос э̄рнэ ва̄рмалиг, ва̄им, са̄лы ӯрнэ ма̄хум касыланыл о̄лыс. Касыл о̄вылтан э̄лы-па̄лт Сергей Маненков, Белоярский район кӯщай, мир ёт  пащалахтас ос каснэ хо̄тпатн са̄в сымыӈ ла̄тыӈ ла̄выс. «Казымский» совхозт ёмащакв рӯпитан хо̄тпат э̄сгын нэ̄пакыл ос мӯйлупсал майвēсыт. Тувыл округ губернатор ва̄ӈын хо̄тпа палт советникыг о̄лнэ нэ̄ Людмила Алфёрова  потыртас. Кӯщай нэ̄ ла̄вме щирыл, тав Юграт ос Ямалт са̄лыл каснэ са̄в ма̄н яланта̄лыс, ос тамле ёмас ялпыӈ хо̄тал туп ты па̄вылт ва̄рыглаве, тыт сака са̄в сымыӈ хо̄тпат о̄лэ̄гыт. Мо̄т хо̄н ма̄ныл о̄с акв спортсмен хум о̄лыс, наме Шеннон Ритч. Тав Американыл тув ёхталас, ла̄ви, са̄лыт ос тот о̄лнэ ханты, ё̄рн, саран хо̄тпат о̄выл щёс ка̄саласанэ. Ос тав о̄лнэ ма̄тэ̄т такви рӯтанэ щирыл тав «Чокто» индейцат-ма̄хумныл о̄лы.  О̄патэ о̄с ань тыг мус ё̄рнкол хурип колт о̄лы, туп та̄н щиранылт тамле кол «типи»  ла̄тӈыл ла̄вияныл. Ань ма̄ янытыл пēс о̄лупсат пӯмщалаӈкве ос матыр-а̄ти та̄ра-паттуӈкве тыг ёхтыс. Тавēн тыт сака мӯстыс. 

	Тувыл жюри хо̄тпат наманыл ла̄ввēсыт, олимпиада о̄вылтан ма̄гыс Николай Тасьманов во̄виньтавес ос тав флаг но̄х-хартыстэ. Ты хум мо̄лты олимпиадат но̄х-патыс. 

	Са̄лыӈ ма̄хум нила касылыт та̄нки халанылт кассыт. Ань «Гонка на рысь» касылт Сергей Петрович Канев но̄х-патыс, китыт местат Николай Павлович Тасьманов о̄лыс, хӯрмит местат – Иван Сергее-вич Логаны. Сергей Петрович акв касылт са̄лыянэ илттыг мо̄т ма̄н ха̄йтсыт ос тав ла̄глэ лю̄льсаӈ хо̄яс.  Таима̄гыс юв кēтвес ос тав ЮТЭК рӯпитан колныл моторыл мӯйлуптавес.  Мӯйлупсанэ э̄кватэ̄н майвēсыт.  «Гонка на мах» нампа касылт ос Сергей Петрович Канев но̄х-патыс, китыт места Иван Сергеевич Логаны вистэ ос хӯрмитыг Михаил Кузьмич Молданов ёхтыгпас. 

	Но̄х-патум хо̄тпат мӯйлупсал ос э̄сгын нэ̄пакыл Касум па̄выл кӯщай нэ̄н Алсу Касимовна  Назырован ос тавēн нё̄тнэ нэ̄н Валентина Семёновна Бочкарёван мӯйлуптавēсыт. 

	Тувыл «Гонка на амдёре» нампа касылт Иван Сергеевич Логаны но̄х-патыс ос маснут поснэ ищхӣпыӈ утыл мӯйлуптавес. Ты э̄лы-па̄лт ты хум китыт ос хӯрмит места вуйлас. Китыт местат Леонид Константинович Пяк  о̄лыс ос хӯрмиттыг Пётр Алексеевич Попов. «Гонка стоя на нартах» нампа касылт Иван Алексеевич Попов но̄х-патыс, тав ищхӣпыӈ телевизорыл майвес. Тав юи-па̄лэ̄т Тарлин Юрий Кузьмич ёхтыс. Хум предприниматель-о̄йкан Олег Густавович Шатинын на̄йив сартнэ утыл мӯйлуптавес.  Хӯрмит места Николай Александрович Кантеров вис. «Гонка на лыжах» нампа касылт Юрий Кузьмич Тарлин но̄х-патыс, ты ханты хум холодильникыл мӯйлуптавес. Михаил Кузьмич Молданов китыт места вис ос Попов Иван Алексеевич хӯрмиттыг о̄лыс. Ты хум туп 2,10 секундан  Молдановыныл юв хультыс. 

	Э̄кват ос я̄нас кассыт. Тот Светлана Владимировна Канева но̄х-патыс (Сергей Канев э̄кватэ). Тувыл Анастасия Ивановна Попова китыт места вис. Мо̄лты та̄лт ты а̄ги ма̄ньлат ма̄хум халт касыс, ань 18 та̄лэ то̄влыс ос яныг ма̄хум халт касы. Хӯрмиттыг Лариса Александровна Попова о̄лыс. Э̄кват халт Сургутский районныл ёхталам мӯй нэ Валентина Тэвлина ёмщакв о̄с касыс, тав нэ̄пакн хансым та̄ра ат о̄лыс, таима̄гыс касылн ат ловиньтавес.

	Ма̄ньлат а̄гит-пыгыт каснэ ва̄рмальт Денис  Попов но̄х-патыс, китыт места Вероника Кан-терова о̄лыс, хӯрмит местат – Татьяна Попова. 

	Тувыл то̄ва са̄лы ӯрнэ ма̄хум бригадат ма̄гыс округ депутат Леонид Владимирович Михалко олн-нё̄тмил щё̄питас. Тох №3 бригада кӯщай хум Пётр Алексевич Попов, №5 бригада кӯщай хум Константин Николаевич Канев ос №6 бригада кӯщай хум Иосиф Сергеевич Попов олныл мӯйлуптавēсыт. 

	Ань пуссын но̄х-патум са̄лыӈ хо̄тпат ты э̄тпост Ханты-Мансийскан окружной олимпиадан во̄вавет. Ты ва̄рмаль ва̄т нупыл нилыт хо̄талт ва̄раве тах. 

	Тамара Мерова 



В селе Казым Белоярского района 6 марта прошли гонки на оленьих упряжках. На соревнование съезжались оленеводы совхоза «Казымский» и оленеводы-частники из близлежащих деревень Юильск и Нумто. В этом году для них была организованна 77 олимпиада. Она проводится при поддержке администрации Белоярского района и спонсоров.
Праздничное гуляние в Казыме традиционно проводят на территории Этнографического  парка-музея, а сами гонки проходят на реке Амня.
Для гостей праздника были поставлены несколько чумов и подготовлена культурная программа. Артисты «Театра берестяных масок» под руководством старейшины Андрея Александровича Ерныхова и Николая Анатольевича Тасьманова выступили со сценками из Медвежьих игрищ. Мастера проводили различные мастер-классы, для детей были организованны игры и забавы. Гостей  угощали блюдами национальной кухни, а также предлагали посостязаться в национальных видах спорта и играх.
День выдался морозным, но это не омрачало ни гостей, ни участников соревнований. Ханты, ненцы и зыряне пестрили в своих красивых одеждах, сшитых из оленьих шкур. Для  них вход на территорию музея был бесплатным, для остальных цена входного билета составляла сто рублей.
Перед участниками оленьих гонок и гостями праздника с приветственным словом выступили глава Белоярского района Сергей Маненков и советник заместителя губернатора Людмила Алферова. Они наградили лучших оленеводов и работников сельскохозяйственной промышленности почетными грамотами и благодарственными письмами.
Среди гостей праздника был шестикратный чемпион мира по смешанным единоборствам Шеннон Ритч из США.  Он выразил благодарность за приглашение побывать на этом мероприятии. По его мнению, у  коренных народов Югры есть некое сходство с его родственниками - североамериканскими индейцами из племени Чокто. Он рассказал, что его дед  живёт в юрте,  по-английски он называется «типи», они очень похожи на наши чумы.
Затем представили жюри соревнований. Гонки традиционно начались с поднятия флага. Это право досталось Николаю Тасьманову, победителю прошлогодней олимпиады.
Участники в гонках на оленьих упряжках состязались в нескольких номинациях: гонки на мах среди мужчин, женщин и подростков, гонки на рысь, гонки, стоя на нартах, и гонки на амдере. Стоит добавить, что победители 77 олимпиады отправятся на конкурс профессионального мастерства среди оленеводов Югры, где поборются за Кубок Губернатора. Он пройдет в Ханты-Мансийске с 24 по 26 марта.
Тамара  Мерова
