
Туи пора – ӯщлахтын пора ёхтыс. Кос хо­таль ро̄ви минуӈкв – туп олн вос о̄лыс. Анькег ма̄хум акваг мо̄тпал хо̄ныӈ ма̄т ӯщлахтым яласэ̄гыт: Турциян, Египетн… Ма̄н о̄с Хулюмсунтыӈ ма̄хум ос Ня̄хщамво̄лиӈ ки­тыг, пуссын аквъёт китхуйплов хо̄тпа Красно­дарский крайн ща̄рщ ва̄тан ялсӯв. Ня̄враманув туп школаныл а̄стапасыт, та̄ра та та̄лматсӯв.
Ма̄нь ма̄хум, ня̄врамыт та̄н акваг ӯрхатым о̄лсыт, хунь сар, хунь минмыгтэ̄в. То̄ва м а̄ х м а н у в щ а̄ р ы щ т о̄лыгла̄лсыт, то̄ват о̄выл щёс ща̄рщ сунсуӈкв минуӈкв а̄стысыт. Э̄лаль минамувт нила хо̄тал ма̄ сунсыглым поездыл минасӯв. Поезд исна­сыл кональ сунсэ̄гын, такем нё̄тнэ па̄влыт, яныг тэ̄пкан-капаит та хультэ̄гыт, Нё̄рыт, урыт халт та минэ̄в, ма­тыр я̄т ӯлтта та тотавēв. Волга я̄ ӣти минаслӯв, хуньт хультыс – аты мосталаслӯв. Волгоград ӯст о̄лнэ «Родина-Мать зовёт» скульптура-ка­пай тай хосаныл на̄ӈки. Хунь та та̄ра минасӯв, ня̄врамыт маткем та о̄щатахтыгласыт, вагонт о̄лум ма̄хум о̄с пуссын иснасын ка̄ртсыт.
Ща̄рыщн ёхтысӯв – со̄ль, матыр ла̄тыӈ ла̄внэ щирыл: «щар ща̄рщ хурип» - яныг о̄лнэ̄тэ, йӣванэ-хуранэ ат на̄ӈкēгыт, витэ то̄румл ак­ван-ови, акван-кēлы. Ща̄рщ ва̄тат соссаг о̄лнэ ма̄хум туи ат ӯщлахтэ̄гыт, ты ма̄хум туп туи порат олн сэ̄лэ̄гыт. Туи сака са̄в ма̄хум ща̄рыщн пувлуӈкв ёхты. Хотьют о̄лнэ кол ман гостиница ке о̄ньщи, та ма̄хум тай ёмщакв олн сэ̄лэ̄гыт. Акв яныг хо̄тпа, таксил яла­сан о̄йка, ла̄ви: «Туи шор­тал ке ё̄мыгтэ̄гын – тэ̄лы о̄с шорта пис ё̄мыгтаӈкв патэ̄гын». Тав таи ла̄ви, туи ӯщлахтэ̄гын ке, тэ̄лы ёлысуп та̄л патэ̄гын.
Ма̄н тай маныр, ман ӯщлахтуӈкв ёхтум ма̄хум. Кит са̄т ща̄рщ ва̄тат о̄лсӯв, ты сыс кит хо̄тал туп турап хо̄талыг о̄лсы̄г. Мощ ты пувлысӯв, хо̄тал ля̄льт исылтахтасӯв, понслахтасӯв. Я̄ по̄х ос ща̄рщ ва̄та хосыт таса̄вит са̄всыр ёнгын ма̄: пи­салил па̄тлуптаӈкв, са̄всыр ма̄нь ма̄шинал тахсаӈкв, хӯл пувуӈкв, кина сунсуӈкв ро̄ви. Таса̄вит тэ̄нэ-айнэ колпа̄лыт, тыналахтан-ва̄талахтан колхусапыт. Акв хо̄тал дельфиныт сунсуӈкв ялсӯв - ты номтыӈ, пӯмащ ӯит. Маткем та суссӯв. Ня̄враманув иӈ хоса ты урыл потыртаӈкв патэ̄гыт тах. Аквщёс Сочи ӯсн «Ри­вьера» нампа паркын ялсӯв. Такем нё̄тнэ ма̄, та щё̄ри, таса̄вит са̄всыр йӣв. Тот тай ма̄к са̄в ос са̄всыр ёнгын ма̄. Ам аквщёс акваг ё̄хнэ ма̄нн та̄лсасум, матыр кар­сытыл та ё̄хтавесӯв. Та юи-па̄лт матпалыт сы­мум нас хантас, воссыг нэ̄матхуньт тамле ма̄н ат та̄лэ̄гум. Ня̄врамыт тай нэ̄матараныл а̄ти, мо̄т-мо̄т ма̄т ёнгим та ха̄йтэ̄гыт, ха̄хталахтэ̄гыт, туп олн ойтэн. Аквапаркын ялсӯв, тот о̄с пӯмащ о̄лыс. Ня̄врамыт сыпныл тахамтэ̄гыт, витн та пӯсатэ̄гыт.
Ща̄рыщ ва̄тат тахсан ма̄гыс катер о̄лы. Ман о̄с та катерн та̄лсасув. Щё̄с арыг ща̄рыщ хосыт яласасӯв. «Гора Киселё­ва» кēрасн тотыглавесӯв. Хуньт ты кēрас по̄хыт ва̄нэ кина «Бриллианто­вая рука» по̄славес. Андрей Миронов ты кēрас ёлы-па̄лт ща̄рщ ва̄тат ты ё̄ми.
О̄лум па̄влув-ӯсув я̄тэ Небуг, па̄влэ о̄с Небуг. Па̄выл такем нё̄тнэ ма̄т о̄лы, мувал акваг урыт, соссаӈ ма̄хум Нё̄рыг ла̄вияныл, тувыл ща̄рщ акв тыт. Я̄тэ тай то̄сам, туп а̄хвтасанэ хуēгыт. Такем хащта̄л - э̄тыт тур­маныт. Онтолов щё̄ст ла̄мпа пēламтан по­раг та ēмты, лов щё̄ст щар турман, хо̄т-са̄т щё̄ст ущ постыглы. Ты яласамув сыс са̄всыр ма̄хмыг та ла̄вавēв. То̄ват китыглахтэ̄гыт: «На̄н хотыл о̄лгӣн?» То̄ват ла̄вēгыт: «На̄н хатанит?» Казахыг, марийцыг та патсэ̄в. Ма̄ньщи хо̄тпа ат ва̄гыт. Ма̄н ла̄вēв: «Ма̄н лӯима̄ ēрыл о̄лэ̄в».
Косманкем ща̄рщ ва̄тат ёмас, наӈки ма̄кēнт ёмаснув. Ювле ягмыгтасӯв, ня̄врамыт сома хот-ща̄гтмыт. Тув­ле ща̄гтым минасӯв - ща̄рыщн минэ̄в. Ювл е у щ п ы л щ а̄ г т ы м минэ̄в – юв минэ̄в. Та­кем ка̄сув холас, ювле товлыӈха̄пыл йисӯв, мо­лях та юв ёхтыгпасӯв. Ань ты ялум лё̄ӈхув иӈ хоса потыртаӈкв патылӯв ос по̄слам ху­риянув сунсыглыянӯв.



Лето - пора отпусков. В наше время куда угодно можно добраться, лишь бы были деньги. Последнее время стало модно ездить за границу. А  мы, жители Хулимсунта, 10 человек и двое Няксимвольских ездили на Черное море в Краснодарский край.
Так как мы решили ехать поездом, то 4 суток ушло на дорогу. Но, за то, какие места! И горы, и реки, и поля. Статую «Родина-мать зовет» заприметили еще издали. Когда мимо проезжали, то весь вагон прильнул к окну – кто фотографировал, кто на видео снимал.
Приехали на море – и, правда, оно огромное. Ни конца, ни края  не видать. Местные жители здесь живут и зарабатывают только летом. У кого есть свои пансионаты, гостиницы, дома для постояльцев – те хорошо зарабатывают. Как сказал один таксист, который нас подвозил: «Если летом будешь ходить в трусах, то и зимой тоже будешь ходить в трусах». То есть, если летом будешь отдыхать, то зимой останешься ни с чем…
Но, а мы приехали отдыхать. Здесь столько аттракционов: тиры, машинки, аквапарк, дельфинарий, где за все надо платить.  
За время отпуска нас называли и татарами, и башкирами, и казахами, и марийцами, и удмуртами. Про наш маленький северный народ манси, здесь никто никогда не слышал и не знает. Соскучившись по дому, мы купили билеты на обратный путь. Как бы ни было хорошо на море, а дома все-таки лучше.
