

	Ханты-Мансийск ӯст са̄лыӈ ма̄хум урыл потыртан ма̄гсыл Геннадий Бухтин, Евгений Платонов, Александр Новьюхов ос Степан Кечимов ёхталасыт. Та̄н пуссын акван-потыртахтым са̄в э̄рнэ тэ̄ла щё̄питэ̄гыт. 


		О̄влэ̄т Степан Кечимов потыртас. Тав округ янытыл са̄лыӈ ма̄хум халт президентыг пēриим о̄лы. Тав ла̄выс: «Ам са̄лыӈ ма̄хум ёт акваг потыртэ̄гум. Та̄нанылн округув янытыл ёхталам са̄лыӈ-колыӈ ма̄хум халт ва̄рыглам касыл сака мустыс. Хумус та̄н ла̄всыт: «Мо̄тынтыг ты каснэ хо̄тал ва̄рыгланэ̄н порат, ма̄н каснэ лё̄ӈхув хара ма̄т вос ва̄раве. Белоярский ос Ха̄льӯс районт о̄щнэ са̄лыянув тамле карыс кол ат ва̄щинтасыт, таима̄гсыл ӯст сака пилэ̄гыт».

		Э̄ти ма̄хум са̄лыт ӯрнэ щирыл хультсыт, та̄нти халанылт ва̄йхатасыт, потыртахтыгласыт хотьютаныл э̄ти са̄лыяныл ӯруӈкв паты. Ты порат са̄лыл каснэ ма̄хум халт акв ма̄ньщи а̄тим о̄лыс. Саранпа̄вылныл ёхталам хо̄тпат халт ма̄ньщит кос о̄лсыт, та̄н пуссын ё̄рнкол тӣвырт рӯпитасыт. Мо̄тынтыг сакати титахтем ма̄ньщи са̄лыӈ сун касуӈкве вос ёхталы». 

		Степан Антонович потыртаме юи-па̄лт округ янытыл ма̄-вит ӯргалан Департамент тармыл кӯщаиг о̄лнэ хум Евгений Платонов ла̄тыӈ ла̄выс: «Ма̄н щар о̄влэ̄т ты хо̄тал урыл 2012 та̄лт номылматсӯв. Белоярский ӯст совещание о̄лум порат Степан Антонович такви номтэ ма̄навн потыртастэ. Ма̄н тав номтэ нё̄тхатым э̄лаль та тотыслӯв. О̄влэ̄т ты пӯмащ хӯрум та̄л сыс акв щёс ва̄рыглаӈкв потыртахтасӯв. Ань са̄лыл каснэ ма̄н ёхталам ӯс ма̄хум ма̄навн ла̄всыт, ты хо̄тал ва̄тихал вос ва̄рыглылӯв. Ань тах номсахтэ̄в, хо̄т, хумус ос хоты порат ты касыл ва̄рилӯв». 

		Александр Новьюхов «Югра лылыēп» соссаӈ мир организация тармыл президентыг о̄лы, тав ла̄выс: «Ты порат маныр ат а̄ртмыс ва̄руӈкв, ам номсэ̄гум, мо̄тынтыг тах ва̄рēв. Ёрнколытт рӯпитан ос кон тэ̄нут тыналан хо̄тпанув щар нэ̄матарыл ат мӯйлуптасанӯв. Та̄наныл мо̄тынтыг тах о̄с мӯйлупсал щё̄питыянӯв».

		Юи-о̄вылт губернатор ва̄ӈын хум Геннадий Бухтин потыртас: «Мощ мо̄лалнув ма̄н округувт са̄лыянув мощщамласыт. Ань са̄лыт ротмалтан ма̄гсыл са̄всыр са̄кконыт пирмайтэ̄в. Округ ма̄тэ яныг, ма̄навн тыт атпан ляпатем со̄тыра са̄лы о̄ньщуӈкв ро̄ви. Ты ма̄гсыл яныг рӯпата ва̄рēв. Зоотехникыг рӯпитан ма̄хум Екатеринбург ӯсн са̄лы тēлп уральтаӈкв ва̄тихал тēтыглэ̄гыт. Ань ка̄сыӈ са̄лы палēт такви по̄с о̄ньщи. А̄гмыӈ-мо̄сыӈ ӯйхул та по̄с щирыл та̄ра хо̄нтаве. 

		Са̄лыӈ колт рӯпитан ма̄ньлат ма̄хум лусытан ма̄н вēрмавет ат виӈкв. Та̄н ань титыглавет, ка̄сащēгыт та̄н лусытаӈкв манос а̄ти. Ма̄ньлат хум маныр ла̄ви, тох та ēмты». 

		Ма̄ньщи са̄лыӈ-колыӈ ма̄хумаквет, на̄н касылт но̄х-патнэны̄н ма̄гсыл ма̄нав са̄в щё̄питахтуӈкв э̄ри. На̄нан ла̄вуӈкв таӈхēгум, пуста̄гыл о̄лэ̄н, мо̄тынтыг ēмтнэ касылн щё̄питахтэ̄н, ёхталэ̄н. 

		Александр ВЬЮТКИН

		 

 



По завершении конкурса профессионального мастерства среди оленеводов Ханты-Мансийского автономного округа – Югры в Ханты-Мансийске состоялась пресс-конференция с первым заместителем Губернатора автономного округа Геннадием Бухтиным, президентом общественной организации «Спасение Югры» Александром Новьюховым, директором Департамента природных ресурсов и несырьевого сектора экономики Евгением Платоновым и президентом общественной организации «Союз оленеводов» Степаном Кечимовым.
По словам участников пресс-конференции, в самом начале подготовки к конкурсу у них были сомнения, что оленеводы не откликнутся на участие в этом конкурсе. А получилось всё наоборот, они просто перестали принимать заявки, настолько их было много. Много заявок поступало и от женщин. Сегодня, глядя на наше импровизированное стойбище, мы можем сказать, что праздник состоялся, оленеводы довольны. Из девяти районов на состязания приехали из пяти. И хорошо, что он состоялся в столице нашего автономного округа. В будущем нужно его проводить здесь же, в Ханты-Мансийске. Сделать этот конкурс открытым, потому что у оленеводов других территорий тоже есть желание поучаствовать в этом окружном мероприятии. По просьбе оленеводов конкурс будет проходить не раз в три года, а каждый год в марте месяце.   
Александр ВЬЮТКИН
