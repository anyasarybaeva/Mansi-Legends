
Ха̄льӯс районт А̄нъя па̄выл по̄хат Сысконсы-я, Сыспал-тумп, Сыпаль-тумп, Ма̄нь-ня̄ра-тӯр, Яныг-ня̄ра-тӯр о̄лэ̄гыт. Ты я̄т, тумпыт, тӯрыт манрыг тох намаявēсыт, ма̄ньщи ма̄хум акв пēс мо̄йт о̄ньщēгыт. Ты мо̄йт а̄нумн Тамара Семёновна Мезенцева А̄нъя па̄вылн ялмум порат мо̄йтыс. А̄нъя па̄выл – ты тав яныгмам па̄влэ. Ань тав мо̄йтэ э̄лаль ловиньтэлы̄н:
  Мēӈкв о̄йка тыгле Та̄гт нупыл хо̄нтлаӈкве йис. Та юв, та юв. Сортыӈъя нупыл Ялпыӈ я̄ о̄лы. Ялпыӈ я̄ нупыл Пувыр я̄ о̄лы. Тув ёхтыс, ла̄ви:  «Порыгпанэ̄ква ла̄глыл нас ня̄кщатаптылум». Пēс ма̄хум щирыл Порыгпанэ̄кван новхатуӈкве щар ат ро̄ви. Ма̄хумн сака янытлавес. Мēӈкв о̄йка тав нупылэ та мины, та мины. Порыгпанэ̄ква такви ма̄хманэ ла̄всанэ: «Мēӈкв о̄йкан ты ювавēв, ты алавēв». 
Ма̄хманэ но̄х та лю̄люмтасыт. Мēӈкв о̄йка Порыгпанэ̄ква о̄лнэ ма̄тэ̄н ёхтыс, ёралахтым та ла̄ви: «Ань Порыгпанэ̄ква акв ла̄гыл нёлыл нас щанасылум». Тувыл ёхтыс, нас курмаявес, па̄тлаптуӈкве та патвес. Мēӈкв о̄йка та ро̄ӈхувлас: «Ухор, ухор, ухор». Щанасаптавес, ла̄кква та рагатас. Тувыл та ма̄т хо̄т ро̄ӈхыс, овтум я̄  Ухор я̄г та намаявес. Ма̄нь ня̄ратэ тув рагатас, яныг ня̄ратэ тыг рагатас. Сыпале мо̄т ма̄н патыс. Сыпале рагатам ма̄ ань  Сыпальтумпыг ла̄ваве. Пēщлуво̄влэ ос тув та рагатас, ань ма̄хманув акваг ты ла̄выглэ̄гыт: «Пēщлуво̄влэ̄н ты ёхтысӯв». Ня̄хщаме ос Ня̄хщамво̄ль па̄вылт тот та ёл-рагатас. А̄нытэ ос тыт А̄нъя па̄вылт ёл-патыс. Маныр кан о̄ньщас, маныр щихраӈ-вохраӈ ма̄т о̄ньщас, Та̄гт са̄всыр мēсгыт щирыл та патыгласыт. Сысэ коснэ йӣве тув рагатас, ань я̄тэ ты овты, Сысконсияг ла̄ваве. Тамле мо̄йт ты о̄лы. Ма̄ниг о̄лмум порат ты мо̄йт а̄щум мо̄йтыглас. 



Недалеко от мансийской деревни Анеева находятся озера «Маньняратур», «Яныгняратур» и остров «Сыпальтумп». Все они имеют мансийские названия. У народа манси есть сказка, которая объясняет, почему эти реки, озера, острова получили такие названия. Мансийскую сказку рассказала Тамара Семёновна Мезенцева, уроженка деревни Анеева. В детстве эту сказку ей часто рассказывал отец Семён Кириллович Сайнахов.
 
– Менгкв пошёл с войной на земли, где сейчас протекает река Северная Сосьва. Дошёл он до Священной реки, которая находится недалеко от деревни Сортынъя. Остановился у реки с названием «Пувыр я» и говорит: «Порыгпанэква, я задавлю тебя одной ногой». В старину люди очень уважительно относились к Порыгпанэкве (к лягушке). Но Менгкв всё равно решил пойти на неё с войной. Узнала об этом Порыгпанэква, и сказала своим воинам: «Готовьтесь к войне, идет на нас Менгкв». 
Встали воины на защиту своих земель. Пришёл Менгкв к Порыгпанэкве и говорит: «Порыгпанэква, я задавлю тебя одной ногой».  И тут полетели стрелы воинов в сторону Менгква. Не ожидал он такого напора. Падая на землю, Менгкв закричал: «Ухор, ухор, ухор». А потом весь развалился на части. Там, где крикнул ухор, теперь течёт речка – Ухор. Там, где упала маленькая няра (мансийская обувь) образовалось маленькое озеро –  «Маньняратур», где упала большая няра, образовалось большое озеро – «Яныгняратур». На том месте, где упали его ножны, образовался остров, которое имеет мансийское название «Сыпальтумп». Оно находится недалеко от посёлка Игрим. То место, куда, упало бедро Менгква, манси называют: «Пещлувовлэ». Жабры Менгква упали на место, где сейчас располагается село Няксимволь. Золотая чаша Менгква упала на место, где сейчас находится деревня Анеева. С мансийского языка названия деревни так и переводится – «чаша». Куда упали остальные части тела Менгква, оттуда и пошло название рек, озёр и островов. 
