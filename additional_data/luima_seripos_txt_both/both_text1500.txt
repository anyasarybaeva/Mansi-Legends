
Россия ма̄ янытыл ня̄вра-мыт ща̄нь ла̄тӈыл ханищтан ма̄хум халт касыланыл о̄лнэ порат, ам Архангельский район Ненецкий автономный округ ма̄ныл ёхталам нэ̄ ёт ва̄йхатыгласум. Тав наме Прасковья Ивановна Выучейская.

	Прасковья Ивановна са̄лыӈ-колт яныгмас. Яныгмаме порат хӯрум са̄всыр ла̄тӈыл потыртас. Такви ё̄рн ща̄нь ла̄тӈе коныпал  рущ ос саран ла̄тӈыл потыртас. Та̄н са̄лыӈколаныл яласан ма̄нанылт саран ма̄хум са̄лы о̄ньщим о̄с яласасыт. Акван-ёхталаманыл порат халанылт аквписыг тит ла̄тӈыл потыртасыт. Нэ̄ рущ ла̄тыӈ ма̄нь та̄гыл о̄с 

	ёмщаквег ва̄гтэ. 

	Ханищтахтаме порат Красный нампа па̄вылт школа-интернатыт яныгмас. Омаге-а̄тяге 

	а̄гитэ̄н уральтаӈкве ва̄тихал ёхталасы̄г. Хоса ӯщлахтан 

	хо̄талыт ēмталан порат таве аквписыг са̄лыӈколн ёт-тотыг-ластэ̄н. Прасковья Ивановна такви ма̄нь та̄ланэ номылма
	тыгламе порат ла̄выс: 

	– Ам юв са̄лыӈколн ёхталамум порат, амти са̄лыянум уральтаӈкв та̄ра кон та ха̄йтэ̄гум. Наманыл щирыл во̄виянум, та̄н ам палтылум э̄ӈамтахтым ня̄нь тинсым та ёхтыгпēгыт. Са̄лыянум ня̄нил тыттынэм порат ёл-патталавем, то̄ванакт ос лю̄ньщтавем. Са̄лырищанум 

	халт яныгмаӈкв сака пӯмащ 

	о̄лыс. 

	Прасковья Ивановна ханищтахтам ма̄тэ̄ныл а̄стуме 

	юи-па̄лт Санкт-Петербург ӯсн А.И. Герцен нампа РГПУ колн ня̄врамыт ханищтан нэ̄г ханищтахтуӈкв минас. Та кол а̄стуме юи-па̄лт та̄ра такви Красный па̄влэ̄н рӯпитаӈкв ёхтыс. 1997 та̄лт таквсы ня̄врамыт ханищтан ва̄рмале та о̄вылтастэ. Рӯпитаӈкв вуйхатаме па̄сныл 

	ты та̄л са̄тхуйплов та̄лыг та 

	ēмтыс. 

	Ща̄нь ла̄тыӈ ханищтан нэ̄ ань ла̄выс: 

	– Хунь ам рӯпитаӈкв о̄вылтахтасум, са̄выӈпа̄лэ ня̄врамыт та̄нти ла̄тӈыл иӈ ёмащакв потыртасыт. Ань юи-о̄выл атахтем-са̄тахтем та̄л сыс ё̄рн ла̄тӈыл потыртан ня̄врам мощщаг ēмтыс. Ла̄тӈув щар ул вос оймыгтас, та̄н ётаныл аквписыг ща̄нь ла̄тӈыл потыртаӈкв э̄ри. Ма̄н та̄н ётаныл хумус вēрмēв,  ла̄тӈув та щирыл та ханищты-лӯв. Са̄выӈпа̄л ня̄врамыт оманыл, а̄тяныл ёт юн халанылт 

	рущ ла̄тӈыл потыртэ̄гыт. Тыи ма̄гсыл ханищтан ня̄враманув ювле о̄с аквта рущ ла̄тӈыл потыртаӈкв та ханьщувлэ̄гыт. 

	Кос хоталь ва̄рхатэ̄в, ща̄нь 

	ла̄тӈув ла̄щлакв та холы!

	Прасковья Ивановна о̄лнэ ма̄тэ̄т ёмащакв ва̄ве. 2010 та̄лт нэ̄ хо̄тпат халт «Женщина года» касыл о̄лнэ порат «Душа тундры» нампа номинацият но̄х-патыс. 

	Тамле ёмас ё̄рн нэ̄квен ам са̄в щунь-паща ла̄тыӈ тēтэ̄гум. На̄й-О̄тыранэ̄н щēмьятэ вос ӯргалаве. Прасковья Ивановна са̄в та̄л пуста̄гыл вос о̄лы, ща̄нь ла̄тӈыл ня̄враманэ э̄лаль вос ханищтыянэ.

	Александр Анямов

	 



В Москве на конкурсе «Всероссийский мастер-класс учителей родных, включая русский, языков - 2014» познакомился с учителем технологии (национальных промыслов) и ненецкого языка Прасковьей Ивановной Выучейской.
Её родители были оленеводами. Всё своё детство Прасковья Ивановна провела среди оленей. Во время учебы в школе-интернате она сильно скучала по родному хозяйству. На каникулы родители забирали дочь в тундру. Приехав в чум, Прасковья Ивановна любила кормить оленей хлебом. Окончив школу, она поехала учиться в РГПУ им. А.И. Герцена в Санкт-Петербург.
С 1996 года Прасковья Ивановна работает в МБОУ «Средняя общеобразовательная школа п. Красное» учителем технологии (национальные промыслы). А ещё преподает ненецкую культуру и язык. Ей присвоена первая квалификационная категория  учителя. 
В 2010 году в конкурсе «Женщина года» Прасковье Ивановне стала обладателем званием «Душа тундры».
Александр ВЬЮТКИН
