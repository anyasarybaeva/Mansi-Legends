
Та минам 2013 та̄лт А̄с-угорский институтт рӯпитан хо̄тпат ня̄врамыт ма̄гыс са̄в йильпи нэ̄пакыт та̄ратасыт. То̄ва нэ̄пакыт школат ханищтахтын ня̄врамыт ма̄гыс хансым о̄лэ̄гыт, та̄н хосытаныл ханищтан хо̄тпат урокыт э̄рнэ щирыл ос ёмащакв ва̄руӈкве вēрмēгыт. То̄ва нэ̄пакыт ма̄нь ня̄врамыт ма̄гыс хасвēсыт. Людмила Николаевна Панченко (Хозумова) нё̄тнэ азбука щё̄питас, тот ка̄сыӈ буква ёт хури по̄слым о̄лы, ты щирыл ловиньтаӈкв ат ха̄снэ ня̄врамыт букват моляхнув та̄ра-паттыяныл ос номтыт о̄ньщуӈкве тах патыяныл. 

	Людмила Николаевна институтт ань хо̄тыт та̄л рӯпиты, тав рӯпататэ ялпыӈ хӯлтупыт ос ро̄вта̄лут хӯлтупыт урыл ва̄ритэ. Тамле хӯлтупыт са̄всыр ва̄рмалит урыл о̄лэ̄гыт: 

	- Тя̄к а̄квув солил пувтуӈкве ат ро̄ви, 

	- хунь ӯринэ̄ква йӣв тальхын ӯнтылматы, яныг вит ēмты,

	- лю̄лиӈ во̄р карсыг ке сусхаты – ащирмаг ēмты, 

	- хо̄тал ӯнты, юн мовиньтаӈкве ман ро̄хтахтаӈкве – ат тайи, – а̄ны-са̄н ул ро̄хсалтэ̄н – сымын э̄тгалаӈкве патаве.  

	Тав потранэ сака пӯмыщ ловиньтаӈкве, ка̄сыӈ щёс матыр-а̄ти та̄ра-патхаты, номылматахты.

	Титыт нэ̄ Мария Владимировна Кумаева ня̄врамыт ма̄гыс о̄с нэ̄пакыт хансы. Институтт тав лов та̄л рӯпиты, ты сыс Югорский 

	институт ос аспиран
	тура а̄стлас, ань мощ-щēртын наука диссертациятэ хансытэ. 

	Мария Владимировна сака ка̄ркам хо̄тпа, акв-писыг нэ̄пакыт та ловиньты, матыр та хансы. Научный рӯпататэ ма̄ньщи ла̄тыӈ урыл хансытэ, хумус мо̄йт мо̄йтнэ торыг мо̄т-мо̄т ла̄тыӈ ля̄галаве. 

	Мария Владими
	ровна та̄ратам  нэ̄па
	канэ̄т хурит по̄слым о̄лэ̄гыт. Тав нила 

	ос атыт классыт ма̄гыс ма̄ньщи ла̄тыӈ ханищтан нэ̄пакыг, ма̄ньщи мо̄йтыт-потрыт хосыт рӯпитан нэ̄пак хансыс. Маныр урыл ты мо̄йт о̄лы, манрыг мо̄йтыт тох хансым о̄лы, хотьют ёмас, хотьют лю̄ль ва̄рмаль ва̄ри... Воспитателит ос ня̄врамыт ханищтан хо̄тпат ма̄
	гыс ты сака пӯмыщ ос э̄рнэ нэ̄пак.

	Татьяна Дмитриевна Слинкина институтт ловит та̄л рӯпиты. Тав сака номтыӈ нэ̄пакыт хансы, ты нэ̄пакыт ка̄сыӈ ма̄ньщи хо̄тпан ловиньтаӈкве пӯмыщ. Акв нэ̄паке ма̄-вит намыт урыл хансыстэ, тот нё̄рыт, я̄т, тӯрыт, па̄влыт намыт урыл 

	хансым о̄лы, хоты ма̄ 

	хумус ма̄ньщи щирыл намаим о̄лы.

	 Рущ ла̄тӈыл тамле намыт «топонимыг» ла̄вавет. Татьяна Дмитриевна рӯпататэ̄т ос пēс йис тэ̄рныӈ э̄ргыт толмащлыянэ, тувыл а̄мщит ос э̄ргыт акван-атыянэ, нэ̄пакыг та̄ратыянэ. 

	Светлана Динисламова ма̄ньщи ня̄вра-мыт ма̄гыс нила нэ̄пак та̄ратас. Ань тамле нэ̄пакыт ка̄сыӈ э̄тпос  э̄лаль тах та̄ратаӈкве 

	патавет, нэ̄пак намаим о̄лы - "Витсам".

	Ты нэ̄квет пуссын А̄с-угорский институтт рӯпитэ̄гыт, та̄н научный сотрудникыг о̄лэ̄гыт. Ма̄ньщи ня̄враманув ма̄гыс институтт ты ма̄хумн нэ̄пакыт э̄лаль вос хансавет, са̄в пӯмыщ хурит тот вос по̄славет.

	 

	 

	 

	Светлана 

	Садомина

	 



Научные сотрудники отдела мансийской филологии и фольклористики Обско-угорского института прикладных исследований и разработок в течение нескольких последних лет занимаются составлением и изданием литературы на мансийском языке для детей младшего и среднего школьного возраста.
Людмила Николаевна Панченко трудится в институте более 6 лет. Для дошкольников подготовила и опубликовала картинную азбуку мансийского алфавита. Она интересуется запретами, существующие в жизни народа манси.
Мария Владимировна Кумаева работает в научном учреждении уже 10 лет. Окончила аспирантуру Югорского государственного университета. Для учеников 4-5 классов она составила тестовые задания на знание родного языка. Издала сборник мансийских загадок.
Также 10 лет в институте трудится Татьяна Дмитриевна Слинкина. Ею издана книга «Мансийские оронимы Урала». Занимается переводом на русский язык фольклорных текстов, собранных первыми зарубежными исследователями.
Светлана ДИНИСЛАМОВА
