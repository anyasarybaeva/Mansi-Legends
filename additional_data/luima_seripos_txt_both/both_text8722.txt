
Москов ӯс кант ВДНХ о̄лнэ ма̄т яныг таквс э̄тпос нилыт щисланыл яныгпōль э̄тпос китхуйпулув хо̄талэ мус яныг выставка ва̄рвес. Тот ка̄сыӈ ма̄ ēр маныр ё̄рыл о̄лы, хумыс рӯпиты, манарыл сэ̄лхаты - суссылтан щирыл варим о̄лы. 
Россия ма̄тэ яныг, мире са̄в, ты сака яныг выставка – тот Камчатка, Сахалин, Калмыкия ма̄, Хабаровский край, Бурятия ма̄, Краснояр­ский край, Тува ма̄, Алтай ма̄, пуссын ке ловинь­таӈкв 89 регион тыт о̄лы, акв хōтал сыс пус­сын сунсуӈкв ат а̄лы­мēгын.
Тыг ке ёхтэгы̄н, тыт таса̄вит э̄лумхо̄лас, о̄влэ̄т ат ва̄глын хоталь нупыл минуӈкв. Ла̄щмарт мощ сунсыглахтэгы̄н ос ущ  торгамтылы̄н, хо̄т маныр о̄лы. 
Тыт са̄в яныг кол о̄лы, ка̄сыӈ кол я̄нас ӯнлы. Акв яныг кол кӣвыр, хо̄т ам о̄лсум - мирыл щар та̄глэ, то̄ва ма̄хум та̄нки маснутанылтыл о̄лэ̄гыт: бурятыт, алтай, тува ма̄хум. 
То̄ва ма̄хум ос ё̄рн­кол хурип кол о̄ньщēгыт, о̄с тыт суссылтан ма̄гыс кол акв-па̄лэ тыг тӯщтыгпа­маныл. Акв ма̄т роботыт о̄лэ̄гыт, ня̄врамытн сака пӯмщалавет, космос урыл о̄с суссылтап о̄лы, Чеченский республика суссылтан ма̄т - по̄с патлуптан ма̄ о̄лы. 
Тыт ка̄сыӈ хо̄тал матыр суссылтаве. Акв хо̄тал «Югра» хо̄тал о̄лыс. Ты хо̄­тал тыт а̄лпыл округ кӯщаюв Н.В. Комарова Югра ма̄тэ урыл потыртас: ма̄тэ, во̄ре манхурип, хумыс тыт ма̄хум о̄лэ̄гыт, рӯпитэ̄гыт, хумыс олн сэ̄лэ̄гыт, хумле номсэ̄гыт э̄лаль рӯпитаӈкв.  
Виталий Русскин – ханты пыг ос Татьяна Бах­тия­рова – ма̄ньщи а̄ги, А̄с-угор­ский театр ёт пури ва̄рмаль суссылтасыт: э̄ргысыт, йӣквсыт, ё̄ра­ныл­тыл а̄рталахтасыт, сунсуӈкв такем пӯмащ о̄лыс, сака са̄в суснэ ма̄­хум о̄лыс.  
Тувыл ё̄рн ма̄хум о̄с пӯри ва̄рмаль суссылта̄­сыт, та̄н о̄с са̄в о̄лсыт, са̄выӈпа̄лэ ма̄нь ма̄хум. Пӯри ва̄рум китыг щар тот сценат акван-хасха­там ка̄тпосанэ̄н тӯщты­сы̄г ос акв тот акван-хас­хатам нэ̄пакыл майвесы̄г. Та̄н о̄с нуй сахияныл та­кем та хорамыӈыт, такем та хансал яктым ма̄щ­ты­рыг ю̄нтым о̄лэ̄гыт.  
Коны ма̄т ӯс кант о̄с сцена ва̄рыглавес, тот ос округныл ёхтум ма̄хум йӣквсыт. Ӣтипа̄лаг ос ма̄к артистат э̄ргысыт. 
Россия ма̄ ма̄тэ яныг. Ты суссылтап ва̄рмаль таима̄гыс ва̄рим о̄лы: ма̄хум вос ва̄ганыл, хоты ма̄т маныр о̄лы. Тув ка̄сыӈ хōтпа ёхтуӈкв вēрми, хоты ма̄ тавēн мӯсты – ётыл та ма̄н ӯщлахтуӈкв ос самыл ка̄салаӈкв ялуӈкв ро̄ви. 
Ханты-ма̄ньщи пӯри суссылтавес 
Пӯри – хунь кит хащта̄л хо̄тпаг акван-хо̄нтхатэ̄г, акв ё̄рыл, акв номтыл э̄лаль аквъёт о̄луӈкв па­тэ̄г. Та ювле хультум са̄тыт Ханты-Мансийск ӯст округ ЗАГС колт кит ма̄ньлат хо̄тпа са̄ккон ва̄рмаль щирыл акван-хас­хатсы̄г, йильпи щēмья ва̄рсы̄г.  
Виталий ос Татья хосат та̄гыл халэ̄нт ва̄йхатэ̄г кос ос аквъёт о̄лэ̄г, туп ЗАГС колн ялуӈкв акваг ат а̄лымасы̄г. Э̄рыӈ иӈ ха­лэ̄нт сусхатсы̄г, а̄рта­лахтасы̄г, аквъёт о̄луӈкв вēр­мēг - ат вēрмēг. Са̄тах­кем та̄лыг ēмтыс аквъёт о̄лнэтэ̄н, а̄гирищēн ат та̄л янытыг ēмтыс. 
Тэ̄н э̄рыӈ иӈ э̄лаль номсахтынувыг: тыт Москов ӯст яныг выстав­ка ва̄рим ма̄гыс округ па̄лыл соссаӈ ма̄хум урыл пӯри суссылтаӈкв но­мыл­матсыт. Ос ты пӯри суссылтаӈкв ты ма̄ньлат китыг тэ̄н китыглавесы̄г. 
Тэ̄н номтэ̄н патыс, ос  таима̄гыс Āс-угорский театрыт рӯпитан а̄гит-пыгыт ёт пӯри ва̄рнэ спектакль суссылтасыт: хумыс а̄ги о̄влэ̄т юн о̄лы, а̄каньлахты, тувыл юрт а̄гиянэ ёт ха̄йтыгтымēтэ пыгыт халт  ё̄р ос апрыӈ пыгыл акван-ка̄салахтэ̄г. Тувыл пыг тыныӈ мӯй­лупса о̄ныпе палт тоты, а̄ги номтэ паты ос та мины хумитэ колн.   
Ты акван-минам кит хо̄тпа сас витэ-во̄ре ял­пыӈ ма̄т яныгмасы̄г. 
Виталий о̄лнэ ма̄тэ ам ат ва̄глум, ам тот ат о̄лыгла̄лсум, нас хӯлыг­ласлум, То̄рум я̄ та̄н о̄лнэ ма̄нылт о̄лы, тохаӈк витэ-во̄ре ялпыӈ, ма̄тэ сыстам, ӯргалапанэ̄н та̄кыщ ӯрга­лаве. Кос хоты ма̄ такви ӯргалап о̄ньщи. 
Татья – Лӯсум а̄ги, тав ялпыӈ я̄т яныгмас, ма̄к  яныгмам я̄тэ – Томпусум. Томпусум я̄ ялпыӈ я̄н паты. Ялпыӈ я̄ щар ма̄к Вит-Ялпыӈ –Ялпыӈ-Нё̄­рытныл юв, тувыл Лӯсум я̄н паты. Ты а̄ги тав о̄с витэ-во̄ре-ма̄тэ ялпыӈыт, витэ-во̄ре та̄нки я̄нас няӈ­ритыӈ ӯргалап о̄с о̄ньщēгыт. 
Ма̄н Татьяв ма̄нь та̄гыл во̄рт яныгмас, таима̄гыс во̄рт о̄лнэ ва̄рмаль тав ёмщакв ва̄гтэ. Виталий ос во̄р па̄вылт яныгмас, ща̄няге-а̄щаге ань ты хо̄тал мус во̄р па̄вылт о̄лэ̄г, са̄лы о̄ньщēг, ян­малтэ̄г. 
Ма̄ньлат китыг са̄выӈ­па̄лэ рущ па̄вылт о̄лэ̄г, па̄влэ̄н наме – Русскинс­кая. Во̄р па̄выл о̄с о̄ньщēг, хунь нас о̄лнэтэ̄н порат во̄р па̄влэ̄н акваг ялантэ̄г, Виталий тот такви кол, сӯмьях ӯнттыс. Тувыл о̄с матыр-а̄ти ва̄руӈкв пус­сын ха̄сы: камка ва̄ри, сун щаквщи, касай нал, касай, сыпаль ма̄щтырлы, койп ва̄ри.  Татья ос ю̄нс­хатуӈкв ха̄сы: суп, нуй сахи, пӯрка такви ю̄нты, сак харты, сэ̄тапыл саги.
Тōв хо̄тпа номсы: щар кит ма̄т о̄лум э̄лумхо̄ла­сыг аманур акван-хо̄нт­хатсы̄г?
Ань ищхӣпыӈ ут хо̄сыт кос маныр хо̄нтуӈкв ос ва̄ӈкв рōви, румалахтуӈкв о̄с ты та̄ра вēрмаве. Виталий, тувыл ос мо̄т ханты пыгыт, хурияныл интернетын тӯщтысаныл. Таня интернетт ӯнлыс, хури ка̄саластэ, пыгыт пуссын ханты ӯламыл масхатым о̄лсыт, тав хури карсмаптастэ, ва̄яныл нё̄тнэ ма̄гыс «лайкыл» тӯщтысанэ. 
Виталий тыя ка̄саластэ, сунсы, а̄ги Āс-угорский институтт рӯпиты, номсы, – э̄рыӈ номтэ-кӣвре ам хольтум о̄лы, номылматас тавēн ла̄тыӈ кēтуӈкв, тох тэ̄н акван та румалах­тасы̄г. 
Ты йильпи колта̄гыл пуста̄гыл вос о̄лэ̄гыт, ёмщакв вос о̄лэ̄гыт, са̄в ня̄врам вос яныгми.  Ма̄ньлат китыг халэ̄нт вос нё̄тхатэ̄г, вос э̄руп­тахтэ̄г, ул вос ля̄втэ̄г. Нуми То̄рум А̄щēн посыӈ самыл вос сунсавēг. На̄й-Ōт­ранэ̄н вос ӯрга­лавēг. Со̄тыӈ лё̄ӈх хосыт аквъёт вос ё̄мēг. Нот ос щунь тэ̄натэ̄н!
Ма̄ньлат китыг пӯри ва̄рмаль суссылтамēн ма̄гыс округ кӯщай нэ̄н Наталья Комарован йильпи «Бураныл» мӯй­луптавесы̄г. «Буран» - во̄рт яласаӈкв ма̄к э̄рнэ пор­мас, ёмас мӯйлупса. 
Анна АЛГАДЬЕВА хансум потрыг



Свадьба – это радостное событие двух новобрачных. Это создание новой семьи, создание собственного мира, в котором будет царить любовь, забота и понимание друг друга.   
Для любого народа семья была и остаётся самой главной человеческой ценностью.
Так, на прошлой неделе в стенах окружного дома ЗАГС был зарегистрирован брак двух молодых  людей, тем самым объединив два рода и два народа. Виталий по национальности ханты, приехал с деревни Русскинская Сургутского района. Его родители живут на стойбище, ведут традиционный образ жизни, имеют своё стадо оленей. Виталий большой мастер по изготовлению традиционных изделий как по металлу, так и по дереву, он отлично владеет всеми видами мужского ремесла.
Татьяна по национальности манси. Родом из Ивдельского района Свердловской области, представительница святых рек и гор. Татьяна знает традиционную мансийскую жизнь, она тоже выросла в лесу, прекрасная мастерица: шьёт национальную одежду, плетёт из бисера украшения, умеет вязать. 
Виталий и Татьяна вместе построили избушку в лесу, поставили лабаз. Они часто туда ездят вместе с маленькой дочкой. Виталий и Татьяна не первый год знакомы и уже дочка есть, просто по ряду причин не могли дойти до загса. 
Может кто-то спросит: как они могли познакомиться? Познакомились они через интернет: Виталий после какого-то мероприятия выставил фотографию со своими друзьями. Татьяна увидела фото, ей понравилась их красиво расшитая обувь, она поставила «Лайк» и забыла про это. А Виталий, увидев этот знак, посмотрел, что девушка работает в Обско-угорском институте, подумал, может у нас что-то есть общее и решил написать Татьяне – так завязалась их дружба. 
По случаю большой международной выставки - форума «Россия» в Москве на площади ВДНХ в день Югры 23 ноября предложили нашей молодой паре совместно с артистами театра «Солнце» представить свадебный обряд северных ханты. Всё было очень ярко, красиво. Ребята выступили талантливо и достойно. Молодоженов Татьяну и Виталия поздравила губернатор Наталья Комарова, в честь памятного события и в качестве свадебного подарка вручила сертификат на снегоход. 
Вновь образовавшейся семье желаем жить в любви и счастье, растить здоровых и жизнерадостных детей и быть надёжной опорой родителям. Пусть их ангелы-хранители всегда их оберегают. 
Анна АЛГАДЬЕВА
 
