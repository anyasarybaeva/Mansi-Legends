

	Минам э̄тпос ва̄т нупыл титыт хо̄талэ̄т Ханты-Мансийск ӯст ка̄тыл по̄слын хурит суссылтан колт пӯмащ суссылтап о̄лыс. Ты хурит ма̄ янытыл яласан хум Фёдор Филиппович Конюхов по̄слысанэ.Фёдор Конюховын ва̄т са̄грапна̄л э̄тпос титхуйплов хо̄талт са̄тлов нупыл хӯрмит та̄лэ ты то̄влы. Тав Украинат Запо
	рожский оласть ма̄т 

	Чкалово па̄вылт самын 

	патыс.  

	Ма̄н округувн тав ань о̄выл щёс ёхталас. Тыт ва̄рыглам выставкатэ̄т атпан са̄виттем хури суссылтас. Хӯриянэ яласам ма̄нанэ̄т по̄слыгласанэ. Фёдор Конюхов налыман ляпатем са̄всыр ма̄н экспедициян ялыс. Хо̄т щёс тактēт пары̄сыӈ ха̄пыл ма̄ мувылтастэ. Яласам лё̄ӈхе палытэ То̄рум э̄тпос акиюв мус ёхты. Та палытэ 384 со̄тыра арыгтем вēрыста о̄лы. 

	О̄йка хунь яласан ма̄тэ̄ныл юв ёхты, тав номтэ щирыл хуриянэ та̄ра ёма
	щакв щирмус по̄слыянэ. Пуссын аквъёт тав хӯрум со̄тыра хури по̄слыс. 

	Фёдор Филиппович суссылтапе пӯснэ кастыл са̄в мир ёхталас. Мир халт

	округ Дума кӯщаиг о̄лнэ хум Борис Хохряков о̄лыс. 

	Тав ла̄выс: 

	– Ма̄н округув ма̄тэ 

	такви щирēт сака нё̄тнэ ос пӯмащ. Таима̄гсыл хотьют ма̄н 

	палтылув ёхталас те, 

	тав титынтыг тыг ёхтуӈкв ла̄ви. Ма̄н округувн мирн ва̄нэ са̄в учёный ма̄хум ёхталасыт. Та̄н наманыл касталан щирыл Самарово нампа ӯс палъēрыт а̄нох памятник ва̄рим о̄лы. Ань ос ма̄ янытыл яласан мирн ва̄нэ хум ма̄н ӯсувн ёхтыс. Ты ма̄гсыл ам тавēн яныг пӯмащипа ла̄тыӈ ла̄вēгум. Яласан лё̄ӈхēт То̄рмувн 

	ёмщаквег вос ӯргалаве. 

	Борис Хохряков юи-па̄лт ка̄тыл хурит по̄слын хум Геннадий Степанович Райшев э̄лыл ёхтум хум янытлаӈкв во̄ввес, тав ла̄выс:

	– Ам тамле ёмас хум ёт хосат ва̄йхатаӈкв номсысум. Тав пӯмащ рӯпатанэ а̄нумн сака мӯстысыт. Фёдор Филиппович са̄в 

	а̄лыми ва̄руӈкв, ты ма̄гсыл ам  таве хурин тах по̄с-лылум. 

	Ка̄тыл по̄слын ханты о̄йка потыртаме юи-па̄лт выставка пуснэ хум Фёдор Филиппович потыртас:

	 – Ам на̄н округын урыл хосат хӯлыгласум, аквписыг тыг ёхталаӈкв номсысум. Ань ам номтум тэ̄лаг ты ēмтыс. На̄н округын сака ёмас, тыт лылтуӈкв кӯстыр. На̄н Ханты-Мансийск ӯсын мо̄т ӯсыт хурип а̄ти. Тав мо̄т хурипнув ӯсыг о̄лы, тыт о̄лнэ мире о̄с мо̄тсырнувег сусхатэ̄гыт. Ам са̄в ма̄т о̄лсум, ва̄глум. Ам ётум ва̄йхатнэ кастыл ёхтумын ма̄гсыл на̄нанн яныг пӯмащипа ла̄тыӈ ла̄вēгум. 

	Александр 

	ВЬЮТКИН

	 

	 



22 октября в Государственном художественном музее Югры была организована встреча с известным путешественником, писателем, художником Федором Конюховым. Его визит состоялся по инициативе и поддержке ООО «Ханты-Мансийский банк».
Федор Конюхов приехал в Ханты-Мансийск, чтобы торжественно открыть выставку своих работ. На мероприятие собрались те, кому интересна деятельность путешественника. На счету Федора Филипповича более сорока экспедиций в различные уголки нашей планеты, кроме того, шесть кругосветных путешествий на яхте в одиночку.
Перед открытием выставки состоялось знакомство Федора Конюхова с хантыйским художником Геннадием Райшевым в его Галерее-мастерской.
В выставочном зале Государственного художественного музея Югры были представлены работы художника – гравюры, картины и литография, созданные за более чем 30-летнюю творческую деятельность. В этот день посетители выставки смогли пообщаться с легендарным путешественником.
Прощаясь с сотрудниками Государственного художественного музея, Федор Филиппович еще раз выразил пожелания здоровья и многолетней творческой деятельности Геннадию Степановичу Райшеву, 80-летний юбилей которого отмечает Югра в ноябре 2014 года.
Александр ВЬЮТКИН
