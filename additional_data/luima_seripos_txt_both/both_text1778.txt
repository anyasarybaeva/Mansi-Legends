

	Ма̄ньполь э̄тпос 25-27 хо̄таланэ̄т Ханты-Мансийск ӯст о̄лнэ Центр ремесел колт ня̄врамыт ос ма̄ньлат ма̄хум ма̄гыс «Ремесла и промыслы: прошлое и настоящее» нампа X Межрегиональный научно-практический конференция ва̄рыглавес. Округ янытыл о̄лнэ ня̄врамыт тыг ханищтан хо̄тпаныл ёт ёхталасыт, хӯрум хо̄тал сыс рӯпитасыт.

sumnerlawoffices.com/bad-credit-loans-instantly

		О̄выл хо̄тал пуссын Центр ремесел колт акван-атхатасыт. Та кол кӯщай нэ̄ Ольга Дмитриевна Бубновене тох ла̄выс: «Я̄тил ня̄вра
		мыт, ма̄ньлат хо̄тпат, матъёмас на̄н ань 

		тыг ёхтысын, хӯрум 

		хо̄тал сыс ма̄н са̄в 

		э̄рнэ тэ̄ла ва̄руӈкве а̄лымēв. Ма̄н ма̄вт 

		са̄в номтыӈ, ка̄р
		кам ня̄врам о̄лы, та̄н ётаныл рӯпитэ̄в, пӯмыщ потрыт хансэ̄в. Ва̄рнэ тэ̄ланув мирн суссылтаӈкве патыянув те, ма̄хум та̄нти о̄лнэ ма̄наныл урыл 

		са̄в ва̄ӈкве патэ̄гыт, 

		ма̄н хольтув о̄с тах 

		ущпылнэ̄г пӯмща-лахтэ̄гыт. Округув янытыл о̄лнэ музеитыт ман ремесла центрытыт са̄в пормас акван-атым о̄лы, ка̄сыӈ пормас урыл са̄в потыр хансуӈкве, щё̄питаӈкве ро̄ви. Ты та̄л округувт промыслы ос ремёсла та̄лыг ла̄ввес, таи-ма̄гыс ма̄н ань о̄с акван ты хо̄нтхатасӯв». Округ культура Департамент кӯщай Надежда Ми-хайловна Казначеева 

		о̄с потыртас, ня̄врамыт янытласанэ, са̄в ёмас сымыӈ ла̄тыӈ та̄на-нылн ла̄выс.

		Ты нэ̄г потыртанэ-тэ̄н юи-па̄лт ня̄врамыт тамле выставкат сун-сыглаӈкве во̄ввēсыт: «История одежды – история этноса», «Мой Север – от Онеги до Оби», «Подарок Деду Морозу» ос мо̄т выставкат, ня̄врамыт 

		маттем та пӯмща
		лахтасыт. Кина ох
		сатыл суссылтавēсыт. 

		Тувыл ма̄ньлат ма̄-хум та̄нти хансум потраныл ловиньтаса
		ныл. Сургутский рай-он Лянтор ӯсныл школат ханищтахтан а̄ги 

		Зарина Азратова ёхта
		лас, тав Салым ма̄т 

		о̄лнэ ханты ма̄хум 

		маснутаныл урыл потыртас. Потре сака пӯмыщ о̄лыс. Ищхӣ
		пыӈ ут хосыт хурит суссылтас, тот пуссын ёмащакв на̄ӈкыс, ань маснутыт хораманыл манхурипат, то̄ват татем нё̄тнэ ма̄нь па̄квпалыл ю̄н
		тым о̄лэ̄гыт. Ханты-Мансийск ӯст о̄лнэ ханты а̄гирищ Мария 

		Гришкина пальсак ос турло̄пс ва̄рнэ тэ̄ла 

		урыл потыртас. Сургутныл ёхталам а̄гирищ Александра Осадчая «Желанница» намыл 

		пиным а̄кань урыл 

		потыртас, хумус ос манрыг тав ва̄раве, 

		хо̄т о̄ньщаве. Ты коныпал ос мо̄т са̄в потыр ма̄хум хӯнтлысыт. 

		Мо̄тыт хо̄тал пуссын «Центр развития творчества детей и юношества» колн минасыт, тот ос мастер-классыт о̄лсыт - ня̄врамыт 

		та̄нти рӯпатаныл суссылтасаныл. Ка̄сыӈа-ныл ань маныр рӯпата ва̄руӈкве ха̄сы, таи 

		суссылтас, тэ̄латэ урыл потыртас. 

		Ам Мария Гришкина рӯпататэ̄ныл пӯмщалахтасум, тав 

		юн о̄щнэ ла̄гыл 

		маснут ва̄рыс. Ма̄н нэ̄ хо̄тпат тав ётэ ю̄н

		туӈкве о̄с ӯнтсасӯв, мощ щаквщисӯв. Мо̄т 

		рӯпатат суссанӯв: изготовление колье с орнаментом, глиняная свистулька «Веснянка», пошив хантыйской игольницы, роспись 

		филимоновской иг
		рушки, вязание 

		орнамента на 5-ти 

		спицах «Звезда коми»

		ос мо̄т рӯпатат.

		Хӯрмит хо̄тал а̄лпыл пуссын Центр ремесел колт атхатасыт, тот 

		о̄с мастер-классыт

		о̄лсыт. Сургутныл 

		ёхталам пыгрищ 

		Арсений Суконник ё̄паньщи ва̄иг ва̄рнэ тэ̄ла суссылтас. Ловмантем хо̄тпа тав ётэ рӯпитасыт, ма̄нь ё̄паньщи ва̄ит ва̄рсыт. Лянтор ӯсныл ёхталам а̄гирищ Мадина Исе
		нова таи суссылтас, ань казах ма̄хум 

		войлокыл ковёр хумус ва̄рēгыт. Янге
		ма̄не тав ётэ рӯпи-тасыт, тавēн нё̄тсыт. Тувыл ва̄рум утаныл ма̄хумн суссылтасаныл, татем нё̄тнэ̄г тэ̄лсыт. Сургут ӯсныл о̄лум пыгрищ Саша 

		Толмаков пӯсас ва̄рнэ тэ̄ла суссылтас, ма̄хум лоза нирйивныл пӯсас сагсыт. Ханты-Мансийск ӯст о̄лнэ нэ̄ Лариса Петровна Пастернак ос ра̄ктыл 

		а̄ныса̄н ва̄рыс. 

		Хо̄талъя̄т юи-па̄лт ня̄врамыт янытлавē-сыт, грамота нэ̄пакыл майвēсыт, мӯйлупса-тыл мӯйлуптавēсыт. 

		Юи-о̄выл ла̄тыӈ 

		Ольга Дмитриевна тав ла̄выс: «Ты хо̄талыт сыс ма̄н са̄всыр ва̄рмалит ка̄саласӯв, аквъёт ханищтахтасӯв, ма̄щтырласӯв. Ань ты 

		хӯрум хо̄тал на̄н 

		пуссын сака ёмащакв рӯпитасы̄н, ка̄сыӈ 

		хо̄тпа но̄х-патыс. 

		На̄нанн ма̄н янытлыя
		нӯв, са̄в ёмас ла̄тӈыл, пӯмащипа ла̄тӈыл ла̄виянӯв. Тамле 

		хо̄нтхатыглапыт ēмта
		ланэ̄ныл порат ма̄н 

		тах на̄нан о̄с ӯруӈкве 

		патыянӯв. Тыг ань ёхтуӈкве то̄ванув ат 

		вēрмысыт, ос ма̄н 

		рӯпатав урыл ма̄
		хум тах газетатыт ловиньтэ̄гыт, телевизор ос интернет хосыт сунсэ̄гыт. Пуссын пуста̄гыл о̄лэ̄н, ёма-щакв ханищтахтэ̄н».

		Ты юи-па̄лт ня̄вра-мыт хо̄нтхатыгла
		паныл та оигпас. А̄гирищит-пыгрищит потраныл хӯнтлуӈкве, та̄н ётаныл рӯпитаӈкве сака пӯмыщ о̄лыс. 

		Ма̄нит тēпыл, ос рӯпитаӈкве ман хо̄тпа ханищтаӈкве татем та ха̄снэ̄ныл. Ка̄сыӈ ня̄врам урыл, ва̄рум тэ̄ланыл урыл я̄нас 

		потыр хансуӈкве ро̄ви. Ла̄тӈаныл ат холы, потраныл ат холы –

		тув мус са̄в номт та о̄ньщēгыт, э̄рнэ тэ̄лат ва̄руӈкве та ха̄сэ̄гыт. Ты я̄тил ня̄врамаквет, ма̄ньлат хо̄тпаквет пуссын пуста̄гыл вос 

		о̄лэ̄гыт, о̄лнэ ма̄на-нылн яныг па̄рыс вос 

		тотэ̄гыт.   

		 

		 

		 

		Светлана 

		Хозумова

		 

 
 


В год сохранения и развития традиционных промыслов и ремесел в Югре с 25 по 27 марта в Ханты-Мансийске в «Центр народных художественных промыслов и ремесел» прошла юбилейная X Межрегиональная детско-юношеская научно-практическая конференция «Ремесла и промыслы: прошлое и настоящее».
В работе конференции приняли участие юные мастера и их руководители со всего округа. Приезжали школьники из городов Сургут, Лянтор, Сургутского района, пгт Талинка Октябрьского района, п. Луговской Ханты-Мансийского района. Также участниками  конференции стали дети, посещающие «Центр развития творчества детей и юношества» в Ханты-Мансийске. За эти дни в центре ремесел и в центре развития творчества детей и юношества прошли около тридцати мастер-классов. Были заслушаны доклады участников по секциям: «Традиционная художественная культура», «Об исследователях, мастерах традиционного искусства края», «Традиции и современность».
Светлана Ромбандеева
