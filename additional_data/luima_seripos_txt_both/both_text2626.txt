

	Ты э̄тпос № 3 газетат ма̄н Ханты-Мансийский районт Цингалы па̄вылт о̄лнэ «Колмодай» община урыл хансыгласӯв. Ань тот рӯпитан ма̄хум урыл потыр э̄лаль мины. 


		Община кӯщай хум Олег Густавович Шатин Москван ялыс. Ты урыл тав тох потыртас: «Россия янытыл лӯи ма̄т о̄лнэ соссаӈ мирыт ма̄гыс Москва ӯст яныг хо̄нтхатыглап ва̄рыглавес. Мурманск ӯсныл Владивосток ӯс палытыл о̄лнэ ма̄хум тув ёхталасыт. Ты тэ̄ла палт Григорий Пет-рович Ледков пуӈктоты, тав «Лӯима̄т о̄лнэ мощщаг хультум соссаӈ мирыт ассоциация» президентыг о̄лы. А̄нум тав ты тув во̄выгластэ, ам ань округув янытыл о̄лнэ соссаӈ общинат тармыл кӯщаиг паттувēсум. 

		Ма̄хум тот са̄в ва̄рмалит урыл потыртасыт. Григорий Пет-рович ла̄выс, ма̄к яныг пēта таи, ань соссаӈ ма̄хум о̄лнэ ма̄нанылт рӯпитан кӯщаит ма̄н ла̄тӈув хӯнтлуӈкве сака мат ат таӈхēгыт, са̄ккон нэ̄паканув торыӈ щирыл ат хансавет. То̄ва кӯщаит ат ва̄ганыл, хумус ма̄н ётув потыртаӈкве. Аман потыртаӈкве ат таӈхēгыт манос та̄нти нэ̄матыр ат торгамтэ̄гыт. Ма̄н, лӯи ма̄т о̄лнэ ма̄хум, Президентув ос яныг кӯщаянув нэ̄мхуньт ат та ля̄выльтта̄лсанӯв, нэ̄матыр лю̄ль номт ат о̄ньщēв. Нас то̄ванакт матыр та̄рвитанув урыл потыртэ̄в, нё̄тмил во̄вēв. Нё̄тавēв те, ёмас номтыл ё̄мыгтэ̄в. 

		Ты ма̄т ма̄н ма̄хманув пēс йис та̄гыл о̄лсыт, ма̄н тыт самын патсӯв, воссыг мо̄т ма̄ ат о̄ньщēв. Э̄лы ма̄ныл тыг ёхтум ма̄хум ань рӯпитэ̄гыт, ос хунь ма̄-во̄й холы, та̄н та̄нти ма̄нанылн та тахēгыт. Ма̄н ос ма̄-во̄й холы тēпыл, тыт хультэ̄в. Ты ма̄н о̄лнэ ма̄в, хотталь хунь ха̄йтэ̄в. 

		Ма̄н са̄в та̄рвит о̄ньщēв. Кос выгӯв – пусмалтан ва̄рмаль. Э̄лнаӈ ка̄сыӈ ма̄нь па̄-вылт лēккар о̄лыс, па̄-выл ма̄хум пусмалтас, рӯпата олныл ойтвес. Ка̄сыӈ общинат ма̄нь лēккар акваг рӯпитас. Тувыл ща̄нь ла̄тыӈ ханищтан школат лап-пантвēсыт. Соссаӈ мир халт сака са̄в хо̄тпа о̄лнэ кол ат о̄ньщи. Григорий Ледков ма̄к таима̄гыс сыме ща̄рги, ань ма̄навн э̄рнэ са̄кконыт ка̄сыӈēмт ё̄рва̄гыл пирмайтавет.  

		Ма̄н общинав государствавн о̄с сака мат ат нё̄таве. Субси-дия нё̄тмил-олнэ сака мощща – хӯл пувнэ̄в порат акв кила ма̄гыс нёлолов солко̄вил туп ойтавēв. Ямал ма̄т общинат налыман солко̄вил ойтавет. Ма̄н тыт ма̄-во̄й ос газ о̄нь-щēв, хӯл алыщлан ма̄хум ма̄гыс олн аман ман-рыг са̄литаве. Мӯсхал щирыл нё̄тнувēв те, хӯл алыщлан хо̄тпанув олн са̄внув сэ̄лнувыт. Ты тэ̄ла ма̄гыс э̄рнэ са̄ккон нэ̄пак хансуӈкве э̄ри, кӯщаянув ма̄н ётув ка̄сащēгыт ман а̄ти, тавагт».  

		«Колмодай» общинат рыбакыг рӯпитан хум Иван Елишев ла̄выс: «Ам рӯт ма̄хманум йис та̄гыл хӯл алыщласыт. Хӯл тай ка̄сыӈ ма̄т о̄лы, хо̄тпа рӯпитаӈкве таӈхи те, кос хоты ма̄т хӯл пуви. Ювле хультум та̄лт витэ сака яныг о̄лыс, ма̄ са̄выӈпа̄лэ а̄мара̄лвес. Ма̄н тыт рыбакыт ёт тармыл о̄лэ̄в, во̄рколув яныг. Тыхал во̄раēв, охсар ос нёхыс ка̄тынпатталэ̄в». 

		Цингалы па̄выл во̄ре-витэ ӯргалаӈкве Сергей Малюгин паттувес, тав ма̄-вит ос во̄руй тармыл служба безопасность кӯщаиг о̄лы. «Колмодай» община хӯл алыщлан ма̄тэ̄н ва̄тихал яланты, та ма̄ ос тот рӯпитан ма̄хум уральта̄лыянэ. Ма̄н хӯл алыщлан ма̄н ялмув порат, тав ма̄н ётув о̄с ялыс.  

		Ты общинат рӯпитан хо̄тпатын ам са̄в ёмас ла̄тыӈ ла̄вēгум. Пуссын пуста̄гыл вос о̄лэ̄гыт, ка̄ркамыӈыщ вос рӯпитэ̄гыт, э̄рнэ са̄вит хӯл вос пувēгыт.

		Светлана Матвеева  

 



Национальная община «Колмодай» находится в посёлке Цингалы Ханты-Мансийского района.  Директор этой общины Олег Густавович Шатин рассказал нам о поездке в Москву, где прошло заседание Ассоциации коренных народов Севера, Сибири и Дальнего Востока. Вот что рассказал он в своем интервью:
- В Москву я был приглашен президентом  Ассоциации Григорием Петровичем Ледковым. Туда приезжали представители всех коренных народов, живущих на Севере от Мурманска до Владивостока. На совещании были озвучены проблемы в сфере образования, здоровья и жилья. Насколько активно принимают участие сами народы в решении данных вопросов, оказывается ли им помощь со стороны государства.
Раньше ситуация была иной. Сейчас в маленьких населенных пунктах закрывают национальные школы. Дети перестают интересоваться родным языком. Но при этом создаются хорошие условия для обучения мигрантов из ближнего зарубежья, их обучают русскому языку, на это уходят большие деньги. А они, пожив здесь совсем немного и заработав денег, уезжают к себе на родину. На самом деле большинству из них русский язык и не нужно.
Вопрос жилья для малочисленных народов Севера также стоит остро. Нет единой программы по улучшению жилищных условий для представителей коренных народов.
Сегодня Россия находится в трудной ситуации, действуют различные экономические санкции. И они также сказываются на жизнедеятельности малых народов. Мы терпим, потому что на этой земле всегда жили наши предки. Мы не те, которые приедут, освоят землю, получат нефть и уедут. Даже если нефти не будет, мы здесь останемся, и дальше будем жить.
По словам Олега Шатина, проблемы коренных народов Севера, Сибири и Дальнего Востока необходимо решать, скоординировавшись вместе. Для этого надо всем озвучивать свои идеи, планы, реализовывать новые проекты, делиться опытом, говорить о проблемах и о положительных моментах в жизни.
Светлана Ромбандеева
