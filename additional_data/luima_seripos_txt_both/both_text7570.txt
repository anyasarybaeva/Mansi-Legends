
Половинка па̄выл Урай ӯсныл 23 вēрыстат о̄лы. Тав тит па̄влыг халт о̄лнэ̄тэ ма̄гыс тох намаявес, Тап ос Учинья па̄влыг халт. Па̄выл лӯи ēрыл Хо̄нтаӈ-я̄ овты, алы ēрыл – Яныг Учинь-я̄. Половинкат со̄тыра арыгтем хо̄тпа о̄лэ̄гыт.
Я̄ӈк на̄тнэ э̄тпос 3 хо̄та­лэ̄т мāн, нэ̄пак хаснэ хо̄т­пат, ты па̄вылн ялсӯв, то̄нт клубыт акван-атхатыглан ва̄рмаль ва̄рыглавес. Тав литературный гостиныиг «Мы помним лето 1941-го» намаим о̄лыс. Ты ва̄р­маль яныг хо̄нт оигпам па̄сныл нёлса̄т нупыл са̄т та̄л то̄влуме ма̄гыс ва̄рвес.
Ханты-Мансийск ӯсныл ёхталам нэ̄пак хаснэ хум Игорь Ширманов яныг хо̄нт порат о̄лум на­кыт урыл такви хансум потранэ ловиньтасанэ, таве хӯнтлым ма̄хум сам­витаныл нэ̄глысыт, то̄ва героянэ са̄литан ма̄гыс ос манхурип яныг та̄рвит ёт хо̄нт порат ма̄н мирув но̄х-патыс.

Половинка па̄вылт о̄лнэ ма̄ньщи нэ̄ Алла Копьева стихыт хансы. Тав хо̄нт урыл хансум ма̄нь потранэ ловиньтас, тувыл стиханэ Александр Васильевн э̄ргыг вāрвēсыт. Э̄рыг хо­сыт стихыт сака нё̄тнэг суяныл о̄лэ̄гыт. Э̄ргум хум Урай ӯсныл ёхталас. 
Мо̄т хум хо̄тпа Иван Ме­щеряков о̄с Алла Копьева потранэ ловиньтасанэ. Таса̄вит са̄в потыр ты хум, насати, ва̄г, та̄ланэ янгыг кос о̄лэ̄гыт, ос стихыт щар ма̄ньлат пыг хольт нё̄тнэг ловиньтыянэ. 
Междуреченскийныл Га­лина Николаевна Ка­дулина ёхталас, тав о̄с поэт нэ̄. Мирн ялпыӈ хо̄тал кастыл янытлан ла̄тыӈ ла̄выс, потранэ ловиньтас. Тав стихе «Курганы войны» Александр Васильев э̄р­гыг э̄ргысанэ, Иван Меще­ряков то̄ва стихыт потрыг потыртасанэ.

Са̄в ёмас номт, ёмас ла̄тыӈ ёхталам хо̄тпат хӯнтамласыт, са̄выӈпа̄лэ клубн ма̄ньлат хо̄тпат ос ишколат ханищтахтын а̄гит-пыгыт ёхталасыт. Та̄н ма̄гсыланыл поэтыт сымыӈ ла̄тыӈ тиссыт, э̄рнэ ла̄тыӈ ла̄всыт: со̄рни хо̄талакве аквписыг ма̄-вит вос пос­туптытэ, ня̄врамыт нэ̄­матыр хо̄нт пилыщма ул вос ва̄сыт, мо̄т хо̄н ма̄хмыт вос ротмынувыт, ном­таныл э̄рнэ щирыл вос ё̄хнувыт, яныг саватпи мирн ул вос тотнувыт.
Половинка па̄вылт клубт рӯпитан хо̄тпат са̄в щёс ишколат ха­нищтахтын ня̄врамыт ёт хо̄нтхатыглэ̄гыт, та̄н ма̄гсыланыл са̄в­сыр ак­ван-атхатнэ ва̄р­ма­лит ва̄рыглэ̄гыт. 
Ма̄нь­лат хо̄тпат халт са̄в во­лон­тёрыт о̄лэ̄гыт, та̄н кӯщай а̄гияныл Ирина Кир­гинцева. Клуб кӯщаиг Га­лина Мостовых рӯпиты. Ты хо̄тпагн пӯмащипа ла̄тыӈ ла̄вēв тамле ёмас рӯпата ва̄рнэтэ̄н ма̄гыс.
Ос газета хосыт паща­лахтын ла̄тыӈ тēтэ̄в ве­тераныт Советаныл кӯ­щаин – Члек Надежда Сте­пановнан, библиотека кӯщаин Нямикова Люд­мила Молотовнан ос клубт рӯпитан нэ̄н Мария Анатольевна Богданован. О̄с ёмас о̄лэ̄н, я̄тил ма̄ху­маквет!
Светлана Садомина



Расстояние между посёлком Половинка и городом Ураем – 23 километра. Посёлок Половинка находится между двумя населёнными пунктами, Тапос и Учинья, поэтому его так и назвали. Северную часть посёлка омывает река Большая Учинья, южную часть – Конда. Проживает в посёлке более 1000 человек.
 
3 мая вместе с писателями Югры мы побывали в Половинке на мероприятии под названием – Литературная гостиная «Мы помним лето 1941-го». Посвящено оно 77 годовщине Победы в Великой Отечественной войне.
 
Игорь Ширманов, председатель регионального отделения Союза писателей России зачитал несколько рассказов, посвящённых военно-патриотической теме. Жительница посёлка Половинка, мансийская поэтесса Алла Копьева читала свои стихи, она пишет их с юности. У неё много строк, посвящённых войне, она рассказала несколько стихотворений. Другой земляк Аллы Фёдоровны Иван Мещеряков читал стихотворения поэтессы. Он знает много произведений местных авторов, с его уст они звучат очень достойно. 

Писательница из посёлка Междуреченский Галина Николаевна Кадулина также поделилась с присутствующими своими произведениями. Она поздравила всех с 77 годовщиной Победы. Музыкант Александр Васильев исполнил несколько патриотических песен на слова местных авторов.
 
Много хороших слов, добрых мыслей услышали участники Литературной гостиной, основная часть которых была молодёжь. Для них поэты подыскивали те слова, которые как раз воспитывают в молодёжи дух патриотизма.

Мы пожелали учащимся тёплого яркого солнца, чтобы они никогда не видели ужасов войны, чтобы события, которые происходят на Украине, быстрее разрешились, и пусть наступит для мирного населения настоящий мир.
 
В клубе посёлка такие мероприятия не редкость, примечательно, что слушателями и участниками являются дети. Развито в посёлке и волонтёрское движение, руководит ими Ирина Киргинцева. Директору клуба Галине Мостовых, председателю Совета ветеранов Надежде Степановне Члек, директору библиотеки Людмиле Молотовне Нямиковой мы говорим большое спасибо за предоставленное мероприятие.
 
Светлана Садомина
