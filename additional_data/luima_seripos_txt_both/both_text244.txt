
Ханты-Мансийск ӯст о̄лнэ Пенсионный фонд колн ля̄ххал тотнэ ма̄хум акванво̄выглавēсыт. Тот М.А.Топилин хум, Россия янытыл рӯпитан Министр труда ос соци­альный защита, телевизор хосыт потыр­тас. Тав ла̄внэ̄тэ щирыл, Россиявт та̄л ко­тиль э̄тпосныл 2015 та̄лт Пенсионный фонд йильпи са̄ккон щирыл рӯпитаӈкве паты.
Ань хо̄тпа рӯпитанэ̄тэ палыт рӯпата олнанэ̄ныл манса̄вит солко̄ви пен­сионный страхова ­ниян кēтаве, пенсиян патхатнэ̄тэ порат ол­ныл тувыл ловиньтаве. Манах та̄л рӯпиты, сака ат ловиньтаве, пенсия олн ма̄гыс ма̄кыг ат о̄лы. Тувыл са̄в та̄л рӯпитан хо̄тпа ос мощща та̄л рӯпитан хо̄тпа пенсия олн а̄ла ты аквтем выгы̄г. Ос ань йильпи са̄ккон щирыл хо̄тпа ка̄сыӈ рӯпитан та̄лэ ловинь­таве. Нэ̄ хо̄тпа - 35 та̄л, хум хо̄тпа – 40 та̄л манос тыгыл са̄внув рӯпиты те, пенсия олнэ арген но̄х-лапи. Ты коныпал нэ̄ хо̄тпа 30 та̄лныл 40 та̄л мус (хум хо̄тпа ос 35 та̄лныл 40 та̄л мус) рӯпитан та̄ланэ ма̄гыс щар яныг пенсиял хан­саве. Ма̄ньлат ма̄хум ар­миян ялнэ та̄ланыл ос нэ̄ хо̄тпат юн ня̄врам ян­малтан та̄ланыл пуссын ловиньтаӈкве патавет.
Ты йильпи са̄ккон щи­рыл, э̄лумхо̄лас са̄в та̄л рӯпиты те, яныг олныл ойтуӈкве патаве. Э̄ква 55 та̄л ос о̄йка 60 та̄л то̄влын порат пенси­ян ущ патхаты те, сака яныг пенсия олныл хан­саве. Ты коныпал хо̄тпа рӯпата олныл са̄в ойта­ве те ос са̄в та̄л рӯпитас те, щар ма̄к яныг пенсия олн тав та виӈкве паты.
2025 та̄л порат щар мощща рӯпитан та̄л – 15 та̄лыг ēмты. А̄щта̄л манос омата̄л хультум ня̄врамыт ос а̄гмыӈмосыӈ ма̄хум пенсия олнаныл ань хумус ой­тавет, аквта щирыл о̄с э̄лаль ойтуӈкве патавет.



На видео-пресс-конференции Министр труда и социальной защиты РФ М.А. Топилин рассказал, что с 1 января 2015 года в России вводится новый порядок формирования пенсионных прав граждан и назначения трудовой пенсии по старости. Сегодня размер трудовой пенсии зависит в первую очередь от объёма страховых взносов, которые работодатели в течение трудовой деятельности уплачивают за работника  в систему обязательного пенсионного страхования. При этом длительность трудового стажа практически не влияет на размер пенсии. Будут засчитываться в стаж и срочная служба, и период ухода за ребенком.
