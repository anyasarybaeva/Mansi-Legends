
Пēс порат хум ма̄хум а̄ны-са̄н йӣвныл та̄нти ёргысыт, э̄нтапыт, ёсат о̄с акваг та̄нти ва̄рсыт. Ань о̄лнэ йист ма̄хум са̄выӈпа̄лэ пӯмыщ ма̄гыс ёргащлахтэ̄гыт манос олн тох сэ̄лэ̄гыт.
Владислав Константинович Пырысев Ямал ма̄т Мужи па̄вылт о̄лы. Тав татем нё̄тнэ э̄нтап таквина̄тэ̄н ва̄рум ос са̄всыр аньщарыт йӣвныл ёргум. Ам таве ты ва̄рнэ рӯпататэ урыл титыгласлум. Тав тох потыртас:
— Ам Ямгорт па̄вылт самын патсум. Ань щēмьям ёт Мужи па̄вылт о̄лэ̄в. Нила та̄л ювле хультум порат йӣвныл акваг ма̄щтырлаӈкве патсум. Ма̄нь порат тай амтинам номнэм па̄сыл касаил ёргысум. О̄влэ̄т ма̄нь ня̄лыт, таит ёргащласум, ётыл ос хоса-а̄ныт ва̄руӈкве патсум. А̄тям, о̄пам йӣвныл матыр-а̄ти ва̄руӈкве ха̄ссыг, ам тэ̄н нупылэ̄н сунсым о̄с акваг матыр ёргащлаӈкве тахсум. А̄нумн татем пӯмыщ. 
Па̄влувт торыӈ рӯпата а̄тим, ам вахта щирыл яласым рӯпитасум, то̄ва порат йӣво̄выл, луво̄выл ёт выгум, тот хал ēмты, ӯнтэ̄гум, матыр ва̄рēгум. Тӯяг операциял ва̄рвēсум, та̄рвитыӈ матыр а̄лмуӈкве ат ро̄ви. Э̄л ялантаӈкве рӯпитаӈкв ат вēрмēгум. Ань рӯпата та̄л хультсум, воссыг маныр ва̄рēгум, щаквщим та ӯнлахо̄лэ̄гум. Юн па̄ртколумт акв э̄рнэ йӣвохсам ловмантем та̄л хуяс, ань вислум ос хоса-а̄ны ва̄рсум. Татем о̄с э̄лаль а̄ны-са̄н ва̄руӈкве тахмаясум, ам та̄наныл хансал яктыянум, нё̄тнэг, пӯмщиг вос о̄лсыт.  
— Владислав, наӈ э̄нтапын татем нё̄тнэ, таса̄вит хорамыӈ лу-во̄влыл яктумлын, хоса таве ва̄рыслын?
— Та̄л сыс ты ва̄рыс-лум. То̄ва луво̄влыт рӯпитан ма̄н ёт тотыг-ласанум, тот ёргысанум. Хо̄т ӯщлахтын хал хо̄нтэ̄гум, ёрыгхатуӈкве ӯнтылматыглэ̄гум. Ань тай рӯпата та̄л о̄лэ̄гум, щēмьям ма̄гсыл, рӯтанум ма̄гсыл хӯл алыщлэ̄гум, во̄рт матыр ка̄тын-паттэ̄гум. Та халт са̄всыр а̄ныт, таит ва̄рēгум, а̄па тагатан йӣв ёргысум. Таве акв йӣвныл аквполпаг ёргаве. Ты тэ̄ла сымумн ро̄ви, ка̄тыл рӯпитаӈкве ам сака ка̄сащēгум. 

— Ма̄щтыр ма̄хум рӯпитан фестивалин 
наӈ ка̄сыӈ туи ёхталэ̄гын?
— Тыг Ханты-Мужи па̄выл музейн о̄выл щёс во̄ввēсум. Хо̄тыл сыс рӯпитэ̄в, тēр ёт рӯпитан кол ӯнттэ̄в, са̄гырхатэ̄в. Ам амти ха̄пумтыл тыг ёхтысум, э̄типа̄лаг хӯлуп на̄тылтаӈкве яла-па̄лэ̄гум, тыт ляпат хӯл алыщлаӈкве ро̄ви. Ня̄рхул тэ̄нэ сорх акваг пувыглэ̄гум. Тыт тэ̄нут ва̄рнэ нэ̄ исмит па̄йты, хӯл са̄риты, мӯй ма̄хманув йильпи хӯлыл тыттыянум.
  
— Наӈ хо̄т ханищтахтасын?
—Ам Салехард ӯст йӣвныл матыр ва̄рнэ хо̄тпаг ханищтахтасум. Омагумн-а̄тягумн э̄л минуӈкве ат та̄ртвēсум, тув мус тай минасум. Тэ̄н са̄лыӈколт яласасыг, са̄лыт ӯрим рӯпитасыг, ма̄н интернатт о̄лсув, туи рӯтанув палт па̄вылт о̄лсув. Ань ня̄врамыт нё̄рн оманыл-а̄тяныл палт тотыглавет, то̄нт ма̄н туи ат тотыглавесӯв, тох хотмус та яныгмасӯв. Та̄н тэ̄лы порат туп на̄лув ва̄гылсасыт, са̄лыл ёхталасыт.  
Такви щēмьятэ урыл Владислав таи ла̄выс, э̄кватэ Зинаида Ильинична ла̄пкат рӯпиты. А̄гитэ̄н Елена Салехардыт о̄лы, Саша пыге 
тэ̄н палтэ̄н мӯйлуӈкве ёхталы, анēкваге-ащо̄йкаге палт ӯщлахтын порат о̄лыглы. Ты я̄тил ма̄щтыр хум хӯл алыщлан со̄т вос о̄ньщи, ка̄таге нэ̄мхуньт ва̄гтал ул вос патэ̄г.



Вячеслав Константинович Пырысев проживает в селе Мужи Шурышкарского района. Мастер искусно вырезает изделия из дерева, кости, делает традиционные пояса, ножи с ножнами и другие необходимые предметы для коренных жителей. Хантыйский мастер рассказал немного о себе, о своём увлечении:
 
- Родился я в деревне Ямгорт в большой семье. Сейчас со своей семьей живу в Мужах. Изделия стал вырезать четыре года назад. Но сколько себя помню, всегда держал нож в руках и что-нибудь строгал. В детстве сначала вырезал ложки, потом уже традиционные половники, мы их украшаем фигурной резьбой, наносим орнаменты. В подростковом возрасте делал длинные чаши. Видел в детстве, как все мужчины в роду что-то изготавливали, глядя на них, и мне хотелось что-либо смастерить. 
В селе особо работы нет, ездил на вахту работать. Тогда брал с собой заготовки и там, в свободное время, строгал, вырезал из кости пластины с орнаментами для пояса. В сарае много лет лежало несколько заготовок для чаши, взялся, их сделал.   
- Владислав, у вас такой красивый орнаментированный пояс, сколько времени ушло на изготовление?
- Этот пояс я делал течение года, костяные заготовки брал с собой на работу, там некоторые вырезал, как время было, садился и делал. Сейчас я не работаю, занимаюсь рыбалкой, охотой и много времени есть на любимое занятие. 
У Владислава Константиновича много разной посуды, вырезанной из дерева, всевозможные чаши большие и маленькие, разного вида половники. Хочется пожелать мастеру, чтобы он обязательно передал своё мастерство детям, внукам и другим интересующимся этим ремеслом людям. У мастера поистине золотые руки. Пусть ему сопутствует удача в рыбалке и в охоте.
