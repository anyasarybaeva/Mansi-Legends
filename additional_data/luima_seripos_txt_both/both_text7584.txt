
Яныг хо̄нтыт порслым ма̄хум ка̄стын ма̄гсыл Россиявт ос мо̄т хо̄н ма̄т ка̄сыӈ та̄л я̄ӈк на̄тнэ э̄тпост йӣвыт ӯнттавет, рущ ла̄тӈыл ты тэ̄ла «Сад памяти» намаим о̄лы. 
Война о̄лум порат 27 млн э̄лумхо̄лас порсла­вē­сыт, ань ка̄сыӈ порсум э̄лумхо̄лас ма̄гсыл ма̄ янытыл йӣвыт ӯнттавет. Ты э̄рнэ ва̄рмаль ма̄н округувт о̄с ва̄рыглаве. Хо̄тпа ё̄рва̄гыл тув ат ка­щилтаве, хотьют ка̄сащи, ты рӯпата ва̄руӈкве ялы. 
Ханты-Мансийск ӯст о̄лнэ мир я̄ӈк на̄тнэ э̄т­пос 28 хо̄талэ̄т Байбалак я̄ ва̄тан во̄выглавēсыт. Са̄всыр ма̄т рӯпитан ма̄­хум тув ёхталасыт, та̄н хала­нылт ма̄-во̄й но̄х-винэ хо̄тпат, «Единый Россия» нампа партия хо̄тпат, школат ханищ­тахтан ня̄врамыт ос са̄в мо̄т ма̄хум о̄лсыт.
Ӯсыӈ мир ма̄-вит ӯр­га­лан департаментыт рӯпи­тан хо̄тпатын тот акв­ан-атыглавēсыт. Ты депар­таментыт кӯщай ва̄ӈын хум Егор Зб­родов тув ёх­талам ма̄­хумн ла̄выс: 
– Округувт яныгман во̄рув ма̄н акваг ӯрга­лылӯв, ка̄сыӈ та̄л са̄в йӣвыт ӯнттэ̄в. Мо̄лты та̄л ма̄н 22 млн йӣвыт ос ты та̄л 8 млн ма̄нь йӣвыт ӯнттысӯв. Тыхо̄тал ма̄н пуссын аквъёт акв со̄тыра 500 тарыг ӯнттэ̄в. 
Йӣв ёмащакв вос яныг­мас, таве э̄рнэ щирыл ӯнттуӈкве э̄ри, ты тэ̄ла кӯщай хум такви суссыл­тас. Ты э̄лы-па̄лт таргыт питомник ла̄внэ колт хус ман налыман сантиметра карсытыг янмалтавēсыт, ты яныт йӣвыт ма̄н ӯнтта­вет. Ка̄сыӈ организация я̄нас ма̄л хӯлтвес, ма̄хум вēтрал ос тулё̄влыӈ па̄с­сал майвēсыт.
Округ яныг кӯщай ва̄ӈын хум Алексей Забозлаев Байбалак я̄ ва̄тан о̄с ёхталас. Тав ла̄выс: 
– Йӣвыт ӯнттын тэ̄ла – тыи сака ёмас ос э̄рнэ ва̄рмаль. Ка̄сыӈ э̄лум­хо̄лас аквты щирыл йӣв ке ӯнтты, во̄рыӈ ма̄т округувт са̄вмēгыт.
Йӣвыт ӯнттын ма̄ по̄­хыт сцена ва̄рыглавес, тот Ханты-Мансийск ӯст исскуства школат ня̄в­рамыт ханищтан хо̄тпат э̄ргыт э̄ргысыт. Ма̄хум рӯ­питаӈкве хунь а̄стысыт, ща̄й аюӈкве во̄ввēсыт. Тамле ёмас ос э̄рнэ тэ̄ла Ханты-Мансийск ӯс по̄­хат «Спасти и сохранить» нампа мирхал акция хо­сыт ты та̄л ва̄рыглавес.  
Ма̄хум о̄выл щёс 18 та̄л ювле хультум порат Байбалак я̄ ва̄тат са̄всыр йӣвыт ӯнттысыт. Та по­рат ма̄-вит ӯргалан де­партаментыт кӯщаиг Евгений Платонов о̄лыс. Тав ӯсыӈ мир тув ялан­таӈ­кве акваг во̄выгла­санэ. То̄нт ӯнттым йӣвыт ань янгыг ēмтсыт.  
«Сад памяти» нампа ва̄р­маль о̄выл щёс Россият 2020 та̄лт щё̄пита̄лвес. Ма̄н округувт о̄лнэ ма̄хум ты акция хосыт йӣвыт 2021 та̄лт ӯнттысыт. Тамле ёмас э̄рнэ тэ̄ла ка̄сыӈ та̄л ва̄рыглаӈкве Россия Президент Владимир Путин ла̄выс ос ты урыл указ-нэ̄пак хансыс. Ня̄вра­мыт, ма̄ньлат а̄гит, пыгыт яныг хо̄нтлан нак урыл ул вос ёрувлэ̄гыт, то̄нт хо̄нтлам хо̄тпат акваг вос ка̄стыглыяныл, ты ва̄рмаль ань таима̄гсыл ты щё̄пита̄лаве. 
Людмила ТЕТКИНА



28 мая вблизи протоки Байбалак в 32 километрах от Ханты-Мансийска состоялась посадка деревьев. Мероприятие прошло в рамках акции «Сад памяти», в которой приняли участие горожане, представители органов власти, предприятий, общественности и экологических объединений.
В этот день на площади 0,6 гектаров было высажено более 1500 саженцев сосны обыкновенной с закрытой корневой системой. Посадка производилась профессиональными инструментами – это посадочная труба и меч Колесова.
Участников экомероприятия поприветствовал первый заместитель директора департамента природных ресурсов  Егор Збродов: «Мероприятие имеет особое значение в сохранении исторической памяти и подвига советского народа. Цель – высадить в стране 27 миллионов деревьев в память о каждом погибшем в годы Великой Отечественной войны».
В акции принял участие коллектив детской школы искусств города Ханты-Мансийска. Ансамбль «Элегия» для участников мероприятия они исполнили песни военных лет. 
Напомним, международная экологическая акция «Сад памяти» проходит в России с 2020 года в соответствии с поручением Президента и при поддержке федерального агентства лесного хозяйства и министерства природных ресурсов и экологии Российской Федерации. В ней принимают участие 85 субъектов России и зарубежные страны. В Югре она впервые прошла в 2021 году. В этом году мероприятие прошло в рамках XIX Международной экологической акции «Спасти и сохранить».
Людмила ТЕТКИНА
