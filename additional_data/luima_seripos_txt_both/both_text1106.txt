
Лӯпта э̄тпос 16-19 хо̄талытт Ханты-Мансийск ӯст ма̄щтыр хо̄тпат акван-атхатыгласыт. Ты семинар «Внутреннее убранство обских угров: музееведческие и технологические аспекты» тох намаим о̄лыс.Ты ва̄рмаль «То̄рум маа» музейт рӯпитан хо̄тпат та̄н щё̄пита̄лсыт. Хотьютыт тыг ёхталасыт ос манырсыр рӯпата та̄н ва̄рсыт, на̄н ты урыл э̄лаль ловиньтэ̄н. 
Ты семинар пуснэ хо̄талт учёный хо̄тпа-нув о̄влэ̄т доклад-нэ̄пакыт ловиньтасыт. Мӯй хо̄тпатн та̄наныл хӯнтлуӈкве сака пӯ-мащ о̄лыс. Ма̄хум пēс о̄лум ва̄рмалит номылматыгла̄лсаныл. Ма̄к ма̄щтыр хо̄тпат ты потрыт хӯнтлысыт, та̄нанылн сака мӯстыс.Округ янытыл ты ма̄щтыр хо̄тпат о̄л-сыт. Ха̄льӯс район Хо̄рыӈпа̄вылныл Рудольф Васильевич Меров ёхталас. Тав пēс щирыл ва̄рыглам пасаныт, уласыт ос мо̄т са̄всыр утыт ва̄рыс. Тав такви ва̄рум рӯпатанэ урыл мощ потыртас: «Пēс порат ма̄хум пасаныт ос уласыт тарыг йӣвыл кēрсоль та̄л ва̄рыгласыт. Тарыг йӣв ка̄-миньта, па̄лыг ат по̄клы. О̄влэ̄т партыт та̄ставет, састумыг ёргавет. Ту-выл та̄наныл акван-натапан ма̄гыс ӯсхулныл ханлын ут ва̄раве. Ӯсхул саханэ̄т хӯрыгсов о̄лы, тав ёмщакв хот-тославе, тувыл витыт тытылтаве, э̄люм та ēмты». 
Рудольф Васильевич ань пенсият о̄лы. Па̄влэ̄т хӯл алыщлы ос во̄раи. Пēс йис о̄лум ва̄рмалит ёмщаквēг ва̄ганэ. Тав ва̄тихал «То̄рум маа» музейн матыр пормасыт ва̄руӈкве во̄виньта̄лаве. Ань ты накт мощща яныгпа̄ла хо̄тпа хультыс, хотьют пēс йис пормасыт ва̄руӈкве ха̄сы. Матъёмас ань тамле семинарыт ва̄рыглаӈкве патвēсыт. Ма̄ньлат 

	ма̄хманув ты ва̄рмалил пӯмщалахтэ̄гыт, ты тэ̄ла сакати э̄лаль тотылӯв.

	Яков Тарлин Белоярский район Касум па̄вылныл ёхталас. Ты ханты хум тумраныт, ко̄йпыт ма̄щтырыг ва̄ри, тынщаӈыт саги, матыр-а̄ти пуссын ва̄руӈкве ха̄сы. Ты коныпал тав школат ханищтахтын ня̄врамыт соссаӈ ма̄хум каснэ ва̄рмальн ханищтыянэ. Та̄наныл округ янытыл касылн акваг тотыглыянэ. Ня̄врамыт са̄лы сун ӯлтта поргēгыт, тын
	щаӈ па̄хвтэ̄гыт, пēр-щēгыт ос са̄грап э̄л вущкасэ̄гыт. Ань о̄лум 

	семинарт тав хӯ-нах ос а̄ны-сан ва̄-рыс. Тав ма̄ньта̄гыл са̄гырхатуӈкве ос ёрыгхатуӈкве а̄щēн ханищтавес. 

	Тувыл Анатолий Вадичупов, Ханты-Мансийск ӯст о̄лнэ хум, тув о̄с во̄виньта̄лвес. Ты ма̄ньщи хум Кимкъясуй па̄вылныл о̄лы. Хосат та̄гыл ӯсн ва̄нтлыс. Тав пӯт хӯнах ва̄рыс ос ма̄ньлат хо̄тпатн ёрыгхатуӈкве нё̄тыс, та̄наныл ханищтасанэ. 

	Анатолий Васильевич са̄ӈквылтапыт ма̄щтырыг ва̄руӈкве ха̄сы. Тав ва̄рум са̄ӈквылтапанэ ёнгын порат сака нё̄тнэ суил суйтэ̄гыт. Матыр ёргын манос са̄грын порат, тав акваг тув во̄виньта̄лаве. Тав 

	ла̄выс: «Ма̄щтырлаӈкве амки ханищтахтасум. Па̄вылт яныгпа̄ла 

	хо̄тпат матыр ва̄рнэ̄-ныл порат ам акваг суссум. Тувыл ань ты накт нэ̄пакт пēс пормасыт урыл са̄в потыр хансым о̄лы. Са̄выӈпа̄лэ нэ̄пакыт хосыт ма̄щ-тырлэ̄гум. Мо̄лты порат са̄ӈквылтапыт ос мо̄т са̄всыр пормасыт ва̄тихал ва̄рыгласум. Ань ты накт мо̄рсыӈ порат ма̄щтырлэ̄гум. Юн са̄в рӯпата о̄лы».

	Ты ва̄рмальн нэ̄ хо̄тпат о̄с ёхталасыт. Надежда Васильевна Лукина ла̄выс: «Ам тамле семинарн о̄выл щёс ёхтысум. Ты пормасыт са̄ртын нас музейт ва̄санум, а̄мки нэ̄мхуньт ат ва̄рыг-ласум. Ань ты порат атхуйпловит семинар 

	минас. Ам сустēмт, 

	ка̄сыӈ та̄лныл са̄внув ма̄ньлат хо̄тпат тамле ва̄рмальн ханищ-тахтуӈкве ка̄сащēгыт. Соссаӈ ма̄хманув о̄лупса акваг э̄лаль тотаве. Матъёмас ты музей нё̄тнэ, во̄рыӈ ма̄т ӯнттувес. Ка̄сыӈ хо̄тпа яныг ща̄гтыл тыт ма̄щтырлас».

	Тувыл ос Ханты-Мансийск ӯсныл ханты э̄ква Людмила Калистратовна Зубакина ёхталас. Тав са̄ртын «Ханты ясаӈ» газетат рӯпитас. Ань пенсият о̄лы. Тэ̄н кит хо̄тпаг татем нё̄тнэ хасап ю̄нтсы̄г. Ма̄хум маттем та пӯмщалахтасыт. Людмила Калистратовна ханты супыт ос мо̄т са̄всыр пормасыт такви ю̄нты. Ю̄нсхатнэ ва̄рмальн ма̄ньта̄гыл ханищтахтас. Соссаӈ ма̄хманувн тав ёмщакв ва̄ве.

	Альбина Лазаревна Ярсомова лӯи ханты хо̄тпа, Сургутский район Угут па̄вылныл ёхталас. Ты нэ̄ ня̄врамыт ёт рӯпиты. Тав палтэ ат ханты ня̄врам яланты. Та̄н са̄кныл хорамыт хартэ̄гыт, са̄сныл са̄всыр пормасыт ю̄нтэ̄гыт ос мо̄т рӯпата ва̄рēгыт. Тав ос ты урыл ла̄выс: «Ма̄н ню̄лы йӣв сулыл са̄всыр хусапыт ю̄нтэ̄в. Тыт о̄лнэ̄в сыс ню̄лы сулыт ос ля̄мйӣв ма̄гыс во̄рн 

	ялсӯв. Сулыт мощ то̄слыянӯв, ущта хусапы̄г ва̄риянӯв. Хусап ля̄мйӣв ла̄квыл акван-о̄лтылӯв. Тивре са̄сныл ю̄нтылӯв. Тыщир ва̄рим хусапытсака нё̄тнэ̄т ос та̄кыт, мори ат саквалэ̄гыт. 

	Ню̄лы сулыл ма̄хум хосат та̄гыл хусапыт ат ва̄рēгыт. Ма̄н о̄вылтахтасӯв, ань ты ва̄рмаль э̄лаль тотуӈкве патвес. Ма̄ниг о̄лмум порат суссум, хумус щащēквам тамле хусапыт ва̄рыс. Ётылнув ос омам ва̄рыс, ла̄щал-ла̄щал ханищтахтасум. Пēс порат ты хусапыт хум хо̄тпат о̄щсыт. Тув патроныт, сэ̄лят ос сакнёлыт пинтла̄лсыт. Хусап паттатэ ос алатэ ха̄ль са̄сныл ва̄раве, хот ат ёсаве». 

	Тамле ты пӯмащ потрыт ма̄хум потыртасыт. Юи-о̄выл хо̄талт ма̄щтыр хо̄тпат та̄нки рӯпатаныл пуссын янытэ̄т а̄стласаныл. Тувыл музей кӯщай нэ̄ Валентина Николаевна Кочетыгова мӯй ма̄хум пуссын янытласанэ. 

	Та̄н нупыланыл са̄в сымыӈ ла̄тыӈ ла̄выс ос янытлан нэ̄пакыл мисанэ. Ань соссаӈ ма̄хманув хуньт о̄с акван-атха-тыглахтуӈкве потыртахтасыт.

	Николай 

	Меров

	 



В Этнографическом музее под открытым небом «Торум маа» состоялся семинар «Внутреннее убранство обских угров: музееведческий и технологический аспекты», в котором приняли участие мастера Белоярского, Березовского, Сургутского, Нижневартовского районов и города Ханты-Мансийск.
На семинаре выступила с докладом доктор исторических наук, ведущий сотрудник научно-исследовательской лаборатории «Музей и культурное наследие»  Томского государственного университета Н.В. Лукина. Также были приглашены работники музеев, мастера центров ремёсел и национальных культур, преподаватели декоративно-прикладного искусства, учащиеся и студенты.
В течение четырёх дней мастера показывали молодому поколению технический процесс изготовления деревянной посуды, крюка для подвешивания детской люльки-апы, стола, стульев и многой другой домашней утвари.
По завершении семинара директор музея В.Н. Кочетыгова поблагодарила всех мастеров и участников семинара, особо подчеркнув, что с каждым годом всё больше молодёжи интересуется культурой обских угров, а это значит, традиционные изделия унесутся далеко в будущее. За участие в семинаре все гости были отмечены благодарственными письмами. Организаторы и участники семинара договорились вновь встретиться на будущий год.
Николай МЕРОВ
