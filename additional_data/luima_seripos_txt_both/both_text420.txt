
 
Пēс ма̄хманув потырта̄ласыт: «Хунь То̄рум со̄схатам порат Нё̄рыт исум витн лап-а̄мара̄лвēсыт. Туп то̄ва Нё̄рыт Нё̄р-ала ма̄нь ло̄мткēныл хультса̄лмыт. Щисупат  ня̄врам щисгын суй суйтнэ палыт ма̄ арыгта̄лам. Таима̄гыс Щисупаг ты ла̄ва̄ве. Яныг-коть, Ма̄нь-коть нампа Нё̄рыг о̄лэ̄г. Тыт о̄с яныг кот  ос ма̄нь кот яныт ма̄ ло̄мты̄г, Нё̄р алат хультсамы̄г». Ма̄ янытыл ла̄вылтан Хо̄лат-щахл, рущ щирыл гора Дятлова, ла̄вēгыт, акв хо̄ла – акв э̄лумхо̄лас ла̄пнэ, хуйнэ яныт ма̄ арыгта̄лам. Таима̄гыс тох ты ла̄ваве. Хуньт, пēс порат онтолов ма̄ньщи тот порсыгламыт. Туристат тай ётыл ущ тот порсысыт.
Потрув э̄лаль Щисуп урыл мины. Кēрасколыӈъя̄ па̄-вылныл ос Висумтыт па̄вылныл Щисуп ёмщакв на̄ӈки. Кēрасколыӈъя̄ныл Щисуп мус ва̄т нупыл атахкем вēрыста. Висумтытныл ущпыл ляпа. Мо̄лты, хунь ты ма̄ӈ ма̄хум са̄лыӈыт о̄лсыт, са̄лыяныл тэ̄лы порат то̄ванакт Щисупан по̄сыгла̄лсаныл. Щисуп яныг Нё̄р, палытэ хоса, тэ̄пе-во̄ре то̄вылхаты. Туп нумитэ сака яныг а̄хвтасыӈ ос яныг курщип во̄ӈхаӈ. Са̄лы тув ке рагаты, тот та порсы.
1980 та̄лытт Щисуп ва̄тат Серов ӯс па̄лыл са̄лтатыт о̄лсыт. Матахмат та̄л военный часть тот о̄лыс. Та са̄лтатыт о̄влэ̄т  матпалыт Щисуп алан лё̄ӈх ва̄рсыт. Тувыл щар нумын Нё̄р-алат а̄нах кēрыл ос фанера па̄ртыл ва̄рим кит яныг локаторыг тӯщтала̄лсыт.  Висумтыт ос Кēрасколыӈъя̄ па̄влыгныл ты локаторыг ёмщакв на̄ӈксы̄г. Вижай па̄вылныл порыгтурыл ро̄всы̄г ка̄-салаӈкв.  Матыр ма̄гыс ва̄рыглавесы̄г – я̄ссаг ат ва̄йхаты. Военный ма̄хум мори ат потыртасыт, нас э̄лумхо̄ласыт тот яласаӈкв ат та̄ртвēсыт.  Тувыл нэ̄мат хоса та локатораганыл ат вēритасы̄г, во̄тн пулиг-манлыгтавесы̄г. Хара Нё̄ралат маныр вē-риты? Са̄лтатыт та̄нки о̄с хоса ат о̄лсыт, ювле ва̄нтласыт. Ювле минаманылт ма̄хумн ва̄й-вēсыт, ла̄вēгыт, та̄глэкв та̄лттым хусахкем ма̄шина акв юи-па̄лт ва̄нтласыт. Кӯщаяныл-генераланыл о̄с о̄лсыт. Хультум локатор ло̄м-таныл ань мус Нё̄р-алат во̄тгащлавет. Ань мус ма̄ньщит ты фанера ло̄мтытыл нып ва̄рēгыт. Колъёраныл о̄лум ма̄т ань мус са̄всыр кēрло̄мтыт хо̄нтавет. 
Аквнакт Са̄псаныл о̄лум кēр атнэ я̄мсыкыт кēр атуӈкв ялмыт. Кēр атсыт ман а̄ти, та̄нки ва̄ганыл. Ӣти тахольтыл та пилтуптымет. Таяныт а̄хвтасыт патыглаӈкв та патмыт – акв ла̄гл о̄щмыт, ӣти Висумтыт па̄вылн та оямыт.  Такем рохтумыт, пуӈк пинсыт, акваг воссыг тув ат минэ̄гыт.
О̄с потыр о̄лы. Пēс, ла̄вēгыт, акв о̄йка во̄рн минам. Во̄рн минам – хотӯстыме. Юн ма̄хманэ такос ӯрхатнэ̄ныл – ат ёхты. Кинсуӈкв патыме – Щисуп ва̄тат хо̄нтыме, по̄хēн яныг на̄ӈк товсуп вущкасыме. Нэ̄матыр лё̄ӈх а̄тим, на̄ӈкыт та ляпат о̄с ат яныгмēгыт. Пēс ня̄йтыт ла̄внэ̄ныл, матыр во̄р утын порславес, на̄ӈк товсупыл ю̄ныгта̄вес. 
Туристаг яласан ма̄-хум Щисупан торыӈ ат ялантэ̄гыт. Э̄рыӈ, хотьют ос рохтупта̄лыгла̄лаве. Ка̄с кинсым, ма̄ сунсыглым ос йильпи ма̄ ханищтым яласан ма̄-хум пуссын акв лё̄ӈх о̄ньщēгыт – Хо̄лат-Щахл ос Ма̄нь-пупыг Нё̄р. Акваг ты Нё̄рыгн минуӈкв воратэ̄гыт. Тӯяг Хо̄лат-Щахл телевизор хосыт суссылтаӈкв ква̄л-тапа̄лвес. Манах  канал о̄лы, улпыл пуссын 
ты урыл передача ва̄-рыгласыт. Нэ̄мхотьют я̄ссаг ат и ла̄выс, 1959 та̄лт маныр ēмталас. 
Нё̄р палытыл  ка̄сыӈ а̄хвтас, ка̄сыӈ урам я̄нас йис потыр, э̄рыг кос 
о̄ньщи. Туп хотьют ань ты урыл китыг-лаӈкв? 
Хо̄лат-Щахл пилтах-тынэ̄тэ ам ат хӯлыг-лылум. Щисуп тай, со̄ль, пилтахты, во̄ре вуянтахты, Щисуп о̄выл 
мēӈкванэ̄н ма̄тэ ӯргалаве. Наска̄ссыг хунь рущ ма̄хманув пила-та̄лыглавет.
Порыгтур – суснэтур
Нып – матыр та̄рвитаӈ ут а̄лумтан хӯнт
Кисуӈкв – кисгуӈкв
Щисгуӈкв – такыщ лю̄ньщуӈкв
Я̄мсык – кос хоты мо̄т хо̄тпа.
 
 



 
В Свердловской области на  территории, где проживают лозьвинские манси, находится гора Чистоп. Пожилые люди говорили, вечером нельзя шуметь, а то придёт лесной великан с Чистопа и напугает.
По поверьям предков, когда был всемирный потоп, гору Чистоп тоже затопило, но не полностью. Вершина горы на слышимость детского плача оставалась незатопленной. От этого и произошло название горы.
Всеми известная гора Северного Урала и популярное место среди туристов - перевал Дятлова. Гора имеет свое мансийское название – Холат-Щахл. Во время потопа оставался кусочек суши вместимостью одного умершего человека. Есть легенда, что когда-то там погибли 9 манси, причину смерти никто не знает.  А потом и команда Дятлова погибла там же в количестве 9 человек. Так что название горы Холат-Щахл говорит само за себя. 
Гора Чистоп - не менее загадочное и интересное место. В 1980-х годах у подножия горы стояла воинская часть. На вершине Чистопа солдаты ставили два огромных локатора, которые было видно со всей округи. Потом их разорвало сильным ветром, и  кусочки разнесло по всей горе. Солдаты ушли, так и оставив на месте воинской части кучу металлолома.
Однажды ивдельские металлоискатели  ездили на грузовой машине на то место собирать металлолома. Местные жители говорили, что их там что-то очень сильно напугало, и они в спешке покинули гору.
Есть ещё одна история, которая  произошла в тех местах. Один охотник манси пошёл в лес, на охоту. Ушёл и потерялся. Нашли его мёртвым у подножия этой горы,  рядом лежал большой сук лиственницы.  Хотя лиственницы вблизи не росли.
Таинственна и загадочна наша природа. У каждой горы и у каждого холма, есть своя история, своя песня. Только  у кого об этом спросить…
Автор А. Алгадьева
