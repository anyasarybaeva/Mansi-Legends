
Ювле хультум та̄л ва̄т са̄грапнал э̄тпос 5-6 хо̄талагēт Сургут ӯст финно-угор ма̄хум акван-хо̄нтхатыгласыт, «Дни культуры финно-угорских народов» нампа хо̄талытт мӯйлысыт.  О̄выл хо̄тал ма̄хум «Старый Сургут» нампа историко-культурный центрыт атхатыгласыт. Соссаӈ мир ма̄гыс я̄нас отдел о̄лы, кӯщаиг тот ма̄ньщи нэ̄ Марина Самсонова рӯпиты. Тув са̄в хо̄тпа ёхталас, мо̄т па̄влытныл манос ӯсытныл ма̄щтыр ма̄хум о̄лсыт, э̄ргын, йӣквын ансамблит ёнгысыт. Финно-угор республиканыл ла̄тыӈ щирыл рӯтыг о̄лнэ ма̄хманув о̄с о̄лсыт.О̄выл ла̄тыӈ центр кӯщай Антон Александрович Акулов тав 

	ла̄выс. Тув атхатам 

	ма̄хум янытласанэ, са̄в ёмас сымыӈ ла̄тыӈ ла̄выс. Ты юи-па̄лт ма̄щтыр хо̄тпат та̄нти ка̄тыл ва̄рнэ пормасаныл урыл мощ потыртасыт, мӯй ма̄хумн рӯпатаныл суссылтасаныл. 

	Виктория Викторовна Карчина, ханты нэ̄, Лянтор ӯсныл ёхталас, тав прикладной творчество центрыт по̄слын ос матыр щакв
	щин хо̄тпаг рӯпиты. Лям я̄ хосыт о̄лнэ хантыт хотаӈ пуныл а̄канит хумус ва̄рēгыт, ты урыл потыртас. Кит ханты нэ̄г Нижневартовский район Аган па̄вылныл о̄лсы̄г – Фёкла Семёновна Бондаренко ос Татьяна Семёновна Уколова. Па̄влэ̄нт тэ̄н ханты мир культура центрыт рӯпитэ̄г, сас ма̄щтыр намыл маим о̄лэ̄г. 

	Соссаӈ хо̄тпанув халт акв хум Удмуртияныл о̄лыс, Дмитрий Дмитриевич Рябчиков. Тав тамле акв сыр лӯпта йӣв (липа) ня̄рыг са̄лмыл ла̄гылн маснэ хопи сагнэ урыл потыртас (рущ ла̄тӈыл ла̄ваве - плетение лаптей из лыка). Тюмень ӯсныл ос Марина Владимировна Клицук ёхталас, саран ма̄хум а̄каняныл урыл потыртас. Э̄ргын ос йӣквнэ 

	ансамблит выступайтасыт, янге-ма̄не маттем та э̄ргысыт, йӣквсыт, сака пӯмыщ о̄лыс. 

	Хо̄талъя̄т юи-па̄лт ос ма̄хум нэ̄пак хаснэ финно-угор ма̄хум ёт хо̄нтхатыгласыт – В.С. Иванова, С.С. Динисламова ос Р.В. Кириллова ёт, та̄н та̄нти хансум нэ̄паканыл урыл потыртасыт. Тувыл ма̄хум историко-культурный центр янытэ̄т мощ ё̄мыгтасыт, колытн щалтсасыт, ка̄сыӈ кол урыл я̄нас потыр хӯнтлысыт.

	Китыт хо̄тал ма̄хум А.С. Пушкин нампа яныг библиотекат хо̄нтхатыгласыт, тот 

	«Современное состояние культуры финно-угорских народов» нампа научно-практический семинар ва̄рыглавес. Учёный ма̄хум докладыт ловиньтасыт. Ма̄щтыр ма̄хум ос ка̄тыл ва̄рнэ пормасаныл-лӯтаныл тув тотыгласаныл, тув ёхталам мӯй хо̄тпатн рӯпатаныл суссылтасаныл. Хо̄тпа ханищтахтуӈкве таӈхыс те, ханищтавес. 

	Ма̄щтыр ма̄хум халт кит ма̄ньщи хо̄тпаг о̄лсы̄г. Ты Александр Дмитриевич Сайнахов – тав ты музейт рӯпиты, хӯл алыщлан ман 

	во̄раян ма̄гыс э̄рнэ алыщлапыт ва̄ри, «Народный мастер России» яныг намыл маим о̄лы. Александр тот ань йӣвныл ёнгын ут ва̄рыс, ты рӯпататэ мӯй хо̄тпатн суссылтастэ. Китыт хо̄тпав – ты Мария Владимировна Ситникова, тав о̄с та музейт рӯпиты, «Мастер народных художественных промыслов Югры» намыл маим о̄лы. Тав ос тот хӯл совыл са̄всыр сувенирыт ва̄рыс, ты рӯпататэ 

	суссылтас.

	Мӯй ма̄хум тот хо̄тал палыт рӯпитасыт, ма̄щ
	тыр ма̄хум палт ро̄в-лахта̄лсыт, та̄н ва̄рум рӯпатаныл нупыл суссыт, пормасаныл пӯм-щаласаныл. 

	 

	Светлана Хозумова

	 



5 и 6 декабря в Сургуте в Историко-культурном центре «Старый Сургут» прошли Дни культуры финно-угорских народов, посвященные празднованию 84-годовщины округа. На праздничные мероприятия приезжали мастера и гости со всего округа, а также из Удмуртии, Москвы, Санкт-Петербурга, Тюмени, Казани.
В первый день гости побывали на открытии выставки картин югорских художников Г.С. Райшева, П.С. Бахлыкова и П.Е. Шешкина. Мероприятия продолжились мастер-классами, где мастера народных промыслов продемонстрировали технологии изготовления традиционных изделий и предметов быта. Фольклорные коллективы выступили с концертной программой.
Состоялись встречи с писателями и исследователями финно-угорской культуры: С.С. Динисламовой, В.С. Ивановой и Р.В. Кирилловой.
Во второй день, 6 декабря, состоялся научно-практический семинар «Современное состояние культуры финно-угорских народов», в котором выступили с докладами 16 человек. По окончании научного форума участники приняли резолюция, ими было предложено – проводить такие встречи ежегодно в третью неделю октября и приглашать на Дни культуры финно-угорских народов мастеров народных промыслов, работников музеев и библиотек, студентов и гостей со всех финно-угорских республик.
Светлана РОМБАНДЕЕВА
