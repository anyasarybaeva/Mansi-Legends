
Ха̄льӯс район Саранпа̄вылт акв ма̄ньлат ма̄ньщи хум Яков Васильевич Ромбандеев ёт хо̄нтхатыгласум. Тав такви о̄лупсатэ ос са̄лыӈ колт ва̄рнэ рӯпататэ урыл  а̄нумн потыртас. На̄н тав потре э̄лаль ловиньтэлы̄н:

	– Ам Ха̄льӯст 1989 та̄лт самын патсум. То̄нт а̄щум са̄лыт урим яласас. Ам самын патмум юи-па̄лт китах э̄тпос Саранпа̄вылт о̄щвēсум, тувыл са̄лыӈ колн тотвēсум. А̄щум Саранпа̄вылт самын патыс. Тав са̄тхуйплов та̄л яныт порат са̄лыт ӯруӈкве нё̄рн минас. Тот рӯпитыматэ, такви суныт, ё̄сат, матыр-а̄ти ма̄щтырыг ва̄руӈкве ханищтахтас. Тувыл 1995 та̄лт са̄лыӈ колт рӯпитаӈкве по̄йтсас. Саранпа̄вылт йильпи кол ӯнттыс, па̄вылн о̄лмыгтас, плотникыг рӯпитас. Та сыс акваг са̄лыӈ колн минуӈкве таӈхыс. Ка̄сыӈ таквс па̄влувт са̄лыт нё̄влиг ва̄рнэ порат, тав ос са̄лыт нуим тот рӯпитас. Ётылнув колэ а̄стластэ, ос ювле са̄лыӈ колн рӯпитаӈкве пат-хатас. О̄влэ̄т атыт бригадат рӯпитас. То̄нт тот са̄лы мощща о̄лыс. Таима̄гыс та̄н нилыт 

	бригадан акван-тӯлвēсыт. А̄щум тот кӯщаиг паттувес. Ань ты мус тот рӯпиты. 

	Ам Саранпа̄выл  школа а̄стламум порат, э̄лаль ханищтахтуӈкве номтум щар ат патыс, са̄лыӈ колн рӯпитаӈкве воратасум. Ханищ-тахтамум порат туп ӯщлахтын хо̄талыт ēмтэ̄гыт, та̄ра са̄лыӈ колн тотвēсум. Онтолов класс мус ханищтахтасум, воссыг ат вēритасум, са̄лыӈ колн та минасум. Ань а̄щум ёт аквхуйплов та̄л рӯпитэ̄гум. Ма̄н бригадавт нёлолов пастух-хо̄тпа о̄лы. Пуссын аквъёт кит со̄тыра атса̄т са̄лы пуӈк аня о̄ньщēв. Ань амки атхуйпловкем са̄лы о̄ньщēгум.

	Ма̄н колта̄глувт ат ня̄врам яныгмасӯв. Яныг ӯвщим ань Ханты-Мансийск ӯст о̄лы. Котиль увщим ос а̄пщим Ханты-Мансийск ӯст ханищтахтэ̄г, ма̄нь йӣгрищум иӈ Саранпа̄выл школат ханищтахты. Та̄н са̄лыӈ колт о̄луӈкве ат ка̄сащēгыт, ам туп ща̄нягум-а̄щагум ва̄рнэ рӯпататэ̄н э̄лаль тотылум.

	Са̄лыл каснэ ва̄рмалин ма̄н тӯя̄г щё̄питахтуӈкве о̄вылтахтэ̄в. Хоты са̄лыт та̄ксарнувет, пēлпы-ӈыщ ха̄йтэ̄гыт, таит выганӯв. Ам сунумн ат са̄лы кēрēгум: нила са̄лы сун хартым ха̄йтэ̄гыт, акв са̄лы - по̄хыт лыпащиг ха̄йты. Тав таима̄гыс лыпащиг кēраве, сӯлтыл ул вос мины. Ты са̄лы вожакыг ла̄ваве. Таве атахкем та̄л ханищтаӈкве э̄ри. 

	По̄хыт по̄сумта̄лы-лын, ёмаспал нупыл ха̄йты. Ква̄лге ювле мощ по̄сумтылын, тав во̄ртыпал нупыл мины. Састумы̄г ювле хартылын, ёл та лю̄ли. Сун хартнэ са̄лыт таве ты хӯнтлэ̄гыт.

	Ма̄щтыр хо̄тпат касыл ма̄гыс са̄лы суныт во̄втаг ва̄рияныл. Тэ̄лы порат ха̄ль йӣвныл ва̄рим сун ёмас. Тамле сун кӯпнит ос ёмщакв лакви. Каснэ порат са̄лыт молях ха̄йтэ̄гыт. Сакваланэ̄тэ порат со̄пас сун ёт акваг о̄ньщēгыт. Тӯя̄г ос хо̄втыл ва̄рим йӣв суныл яласэ̄в. 

	Яков Васильевич са̄лыӈ колт яныгмас. Са̄лыӈ суныл ма̄щтырыг яласы. Саранпа̄вылт каснэ ва̄рмаль о̄лыглан порат са̄в щёс призыл майлувес. Ты рӯпитан ма̄тэ̄ныл воссыг нэ̄мхотталь минуӈкве ат таӈхи. Рӯпататэ ма̄гыс ка̄сыӈ э̄тпос ёмас са̄вит олныл ойтаве. Ӯщлахтан хо̄таланэ  порат па̄вылн ёхталы. 

	Ам ты ма̄ньлат ма̄ньщи пыгын ос тав рӯтанэ̄н пуста̄гыл о̄лнэ ла̄тыӈ кēтэ̄гум. О̄лупсаныл кӯпнитыг вос о̄лы, колта̄гланыл со̄тыл вос пинаве. Са̄в та̄л щуниӈыщ э̄лаль о̄лэ̄н, На̄й-О̄тыранын вос ӯргалавēн!

	 

	Николай МЕРОВ

	 



На сегодня в Саранпаульском совхозе осталось четыре оленеводческие бригады. Пастухами работают, в основном, пожилые люди, но есть среди них и молодые оленеводы. Во время оленьих гонок  в Саранпауле мне удалось встретиться с Яковым Васильевичем Ромбандеевым, потомственным оленеводом-манси.
Родился Яков в Саранпауле в 1989 году, когда ему исполнилось два месяца, родители сразу увезли его в чум, где и воспитывали. Отец Василий уже в семнадцать лет начал работать пастухом. Женился, с супругой вырастили пятерых детей. В 1995 году Василий уволился из оленеводческого совхоза и переехал жить в посёлок. Устроился работать плотником и за год построил большой дом. Через четыре года вернулся обратно. Сначала работал в пятой бригаде, а затем их объединили с четвертой бригадой, его назначили старшим бригадиром. Яков – старший сын, окончив девять классов в Саранпауле, вслед за отцом уехал работать оленеводом в чум. Признался, что во время учёбы в школе всегда тянуло к оленям, поэтому не было в мыслях продолжать учиться.
С того момента, как начал пасти оленей, прошло уже одиннадцать лет. Он ни о чем не жалеет, что уехал в эти замечательные места. Яков говорит: «Работа хоть и тяжёлая, но только здесь по-настоящему хорошо. В нашей бригаде шесть пастухов и две с половиной тысячи оленей. Заработная плата хоть и небольшая, но вполне устраивает. Мне нравится моя работа, и отсюда куда-то уезжать или что-то менять не хочу.
У нас сплочённая бригада, друг другу всегда помогаем. У каждого из нас есть свои олени. К оленьим гонкам начинаем готовиться с весны. Отбираем самых сильных и быстрых оленей, обучаем их езде. В моей упряжке пять оленей: четверо тянут сани, и один ведущий вожак направляет. Нарты мастерим из березы и ёлки, эта древесина наиболее лёгкая и прочная, и к ней не налипает снег во время езды».
Яков Васильевич ежегодно выезжает в Саранпауль на оленьи гонки и часто занимает призовые места. За добросовестный труд и сохранение национальных традиций руководством совхоза был неоднократно отмечен благодарственными письмами, призами и денежным вознаграждением.
Николай МЕРОВ
