
Пēс кит савыӈ мата­рыг о̄лсы̄г, ма̄ньлатнув пыгрищиг. Тув мус савыӈыг, нōх ат ква̄лэ̄г, акваг та хуēг. Акв пӯтит хуēг, такос нōх-ква̄лттавēг, са̄ӈвхавēг. Аква­тэ а̄ла ква̄лы, мōтанэ̄н туяве:
– Ул нёвсэн, нас хуен, сав а̄ти?!
Тох та хуēг акваг, нōхква̄луӈкве ат вēрмēг. Тувыл ма̄ныр ва̄руӈкве тамле савыӈ хо̄н нё­лыг ман хо̄ныӈ лэ̄ниг ёт, тэ̄н тох ла̄ввесы̄г. Нёвсалтаӈкве патавēг, акватэ ла̄ви:
– Тэ̄хам, ул нёвсэн-я, нас хуен, сав а̄ти?!
Тамле савыӈ утыг хумле ва̄руӈкве, нōхква̄лттуӈкве ат вēрмавēг. Тувыл колта̄гыл ма̄хманэ̄н ща̄нягēн-а̄щагēн ёт номылматсыт: «Тэ̄н пōхēнт на̄й па̄лтэ̄в, котараӈкве патавēг, тах нōх-ква̄лапēг».
Я-ты, на̄йил па̄лтвесы̄г, акватэ котараӈкве патвес:
– Тэ̄м, нōх-ква̄лымēн.
– Тэ̄м, нас хуен, нōхква̄луӈкв сав а̄ти?!
Тох та на̄йин порславесы̄г савыӈ утыг, нōх ат иӈ ква̄лсы̄г.
Ты мо̄йт-потрыг нэ̄пакн Светлана Ромбан­деева хассаге.



В старину жили два ленивых мальчика. Они были очень ленивые, всё спали да валялись в своей кровати. Родители их будят, а они не встают. Один вроде хочет встать, другой толкает его: «Не двигайся, спи, тебе, что, не лень что ли?»
Что же делать, невозможно их поднять. Взрослые решили: «Давайте, зажжём возле них костёр, огонь их станет жечь, они соскочат с кровати». Разожгли костёр, огонь их стал жечь, один вроде бы хотел встать, но другой одернул его: «Да спи же ты, неужели тебе не лень вставать?!» Так и не встали, так и сгорели в огне.
Сказки записаны Светланой Ромбандеевой.
