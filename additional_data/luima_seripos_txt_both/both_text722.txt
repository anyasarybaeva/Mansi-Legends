
Ханты ос ма̄ньщи ла̄тӈыг ханищтан ня̄врамыт халт касыл о̄лум порат ам Валентина Ильинична Вахрушева ёт ва̄йхатасум. Валентина Ильинична Кондинский район Шугур па̄выл школат ня̄врамыт ма̄ньщи ла̄тӈыл потыртаӈкв ханищтыянэ. Тав потре э̄лаль ловиньтэлы̄н: «Ма̄н школавт яныгса̄т ва̄т нупыл нёлолов ня̄врам ханищтахты. Та̄н халанылт нёлса̄т нупыл хо̄т соссаӈ ня̄врам о̄лы. Са̄выӈпа̄лэ ня̄враманув ма̄ньщииг хансым о̄лэ̄гыт. Кондинский район соссаӈ ма̄хум о̄лнэ ма̄наныл рущит мус щар ляпа ма̄г о̄лыс. Таима̄гсыл ты, тот о̄лнэ ма̄ньщит ща̄нь ла̄тӈаныл хот-ёрувласаныл. Ань яныгман ня̄враманув пēс ма̄хум о̄лупсаныл ос ла̄тӈаныл ат ва̄ганыл. Та̄н оманыл, а̄тяныл ща̄нь ла̄тӈаныл ат ва̄ганыл, хотьют ва̄г, халанылт ат потыртэ̄гыт. Таима̄гсыл ты ла̄тӈаныл хот - ёрувлахтас».

	Валентина Ильинична палт аквписыг ва̄т ня̄врам ма̄ньщи ла̄тыӈ ханищтаӈкве яланты. Та̄н халанылт юи-о̄выл тит классыгт ханищтахтын на̄врамыт «Элективные курсы» нампа ханищтапн са̄т сыс акв щё̄с ялантэ̄гыт. Та коныпал мощ мо̄лалнув пирмайтым са̄ккон щирыл, о̄выл ханищтахтын хӯрум класс ня̄врамыт ёт ма̄ньщи ла̄тыӈ ханищтап ва̄рвес. Рущ ла̄тӈыл «Курсы мансийского языка» ла̄ваве. Та курсын ос аквхуйполов ма̄нь ня̄врам ёхталэ̄гыт. Валентина Ильинична ла̄ви: «Ты са̄т хо̄тал сыс туп акв щё̄с ла̄тыӈ ханищтан ма̄гсыл миве, тыи сака мощща. Ты хо̄тал ма̄н ты ла̄тӈыт ханищтыянӯв. Са̄т хо̄тал оигпан сыс ня̄врамыт ханищтам ла̄тӈыт хот-ёрувлыяныл. Акв та ла̄тӈыт о̄ста йильпииг ханищтаӈкв э̄рēгыт». 

	Валентина Ильинична ма̄ньщи ла̄тыӈ ханищтан ня̄врамытыл Ханты-Мансийск ӯсн тит а̄ги Татьяна Кутмарова ос Лидия Рогачёва ёт тотыгласаге. Тэ̄н сас Кондинский район янытыл ма̄ньщи ла̄тыӈ касыл о̄лме порат ня̄врамыт халт но̄х-патсы̄г. 

	Таня омаге-а̄тяге сас ма̄ньщииг.Тэ̄н ма̄ньщи ла̄тӈыл щар ат потыртэ̄г. Лида омаге-а̄тяге ос сас рущиг. Лида ла̄ви: «Ам ма̄ньщи ла̄тыӈ ханищтаӈкв, о̄лупсаныл ва̄ӈкв сака ка̄сащēгум. Хосат, хунь ма̄н о̄парищанув та̄нти о̄лупсанылт тыг о̄лмыгтасыт, ма̄ньщи ма̄-хум пēс йис о̄лупсаныл хот-тыпылтасаныл. Таима̄гсыл ам ань на̄н о̄лупсан урыл пуссын ва̄ӈкв таӈхēгум. А̄нумн тыи нас пӯмащ».

	Э̄лаль ханищтан 

	нэ̄ ла̄выс: «Ты коны-пал а̄гирищанув ка̄тыл ма̄щтырлан ма̄н ялан-тэ̄гыт. Тот та̄н а̄канит ю̄нтэ̄гыт, сакыл са̄всыр хорамыт хартэ̄гыт, тувыл ка̄тыл по̄слуӈкве ханищтахтэ̄гыт. 

	Ня̄врамыт ка̄тыл 

	ма̄щтырлаӈкве Ирина 

	Семёновна Шифто
	рован ханищтавет. 

	Хум ня̄враманув ос ма̄-вит ӯргалан ва̄рмаль ханищтэ̄гыт. Та̄н во̄раяӈкв ос хӯл алыщлаӈкв о̄с ха-нищтахтавет, во̄рын 

	атах хо̄талын тотыг
	лавет, тот мощ во̄-раēгыт, няслэ̄гыт. 

	Ма̄н па̄выл ня̄в-раманув юртыӈыщ о̄лэ̄гыт, ханищтахтэ̄гыт. Яныг хо̄тпат нупыл 

	ёмас самыл сунсэ̄гыт, тыи ма̄гыс ма̄н сыма-нув ща̄гтым о̄лэ̄гыт».

	 

	Александр 

	ВЬЮТКИН

	 



Участниками Регионального этапа олимпиады по родным языкам и литературе коренных малочисленных народов Югры стали и ученики Шугурской средней образовательной школы Кондинского района. На олимпиаду из Шугура приехали две школьницы – Татьяна Кутмарова и Лидия Рогачёва. Лидия Рогочёва заняла второе призовое место. Удивляет тот факт, что она русская по национальности, но очень живо интересуется мансийским языком и культурой. Лидия изучает мансийский язык в школе, где родной язык преподает Валентина Ильинична Вахрушева.
Ученики этой школы не владеют языком, но показывают очень хорошие результаты, это во многом заслуга учителя мансийского языка Шугурской школы Валентины Вахрушевой. Как сетует учитель, часы на преподавание родного языка в их школе сократили, выделили только один час в неделю. Дети, освоив новые правила или слова на одном уроке, через неделю уже забывают пройденный материал.
В Шугурской школе родной язык изучают 30 детей. Для учеников старших классов Валентина Вахрушева преподает «Элективные курсы». Для детей начальных классов ведёт «Курсы мансийского языка».
Александр ВЬЮТКИН 
Перевод на русский язык Людмилы Теткиной 
