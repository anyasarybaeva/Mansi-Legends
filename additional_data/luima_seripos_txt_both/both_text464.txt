
Ханты-Мансийск ӯст «Торум Маа» музейт о̄лум семинар урыл потрум э̄лаль мины. Ха̄льӯс район Тэ̄к па̄вылныл ханты э̄ква Галина Михайловна Курганова ёхталас. Тав са̄сныл са̄всыр пормасыт ва̄ри, со̄втыт, а̄ны-са̄ныт, хусапсовыт, хорамыл щуртыянэ. Ты ма̄щтыр хо̄тпа щаквщинэ̄тэ сыс, ка̄тыл ва̄рум пормасанэ урыл китыгласлум, такви урēт ос хо̄т яныгмас. На̄н ань тав потре ловиньтэлы̄н:–  Ты семинарт ма̄н нила хо̄тал рӯпитасӯв. О̄влэ̄т ам номсысум, тасавит хо̄тал, ма̄ныр тот ва̄руӈкве патэ̄в, тувыл ань та̄ра-патыс, ты насати мощща. Матыр пормас мӯсхал щирыл ва̄руӈкве те, акв хо̄тал хунь мины. Ма̄щтыр хо̄тпа ма̄шина хольт хунь рӯпиты, тав о̄влэ̄т номсащлахты, тувыл ка̄тагēтыл ущ рӯпиты, э̄лаль щаквщи.
Мо̄лхотал со̄втум ва̄руӈкве о̄вылтаслум, тувыл хоса номсахтасум, э̄лаль ос хумус ва̄рилум. Я-та, ва̄рыслум, хорамыл щуртыслум, ос тувыл номтум ат паты. Аман манаре мӯсхал щирыл ат ва̄рыслум, тавагт. Ам номсэ̄гум, ты ма̄гсыл тох, ань молямласум. Атхунь, хумус тыт ёмащакв ва̄руӈкве, номсуӈкве, ма̄н тыт пуссын молямлэ̄в, ва̄рнэ пормасанув а̄стлаӈкве вос а̄лымēв. Мо̄т хо̄тпа ханищтаӈкве о̄с э̄ри, тав ётэ потыртаӈкве та маныр, пуссын а̄лымаӈкве э̄ри. Акв ма̄нь со̄вт ва̄рнэ порат китах-хӯрмах хо̄тал э̄ри. 
Тыг ёхталам ма̄ньлат ма̄хум пӯмщалахтым рӯпитасыт, ма̄щ-тырласыт. Ты тэ̄ла та̄н ва̄ӈкве тахмаясыт, татем ёмащакв рӯпитасыт, акваг китыглахтасыт, ты ло̄мтэ, та ло̄мтэ хумус ва̄руӈкве, ханищтахтасыт. Ам ос номтум татем ёмас. Матыр пормас наӈти ка̄тагынтыл ва̄рилын те, тав воссыг нэ̄мхотты пормас ёт акв-хурипаг ат паты. Та̄н ань са̄с ва̄ӈкве патыяныл, хумус рӯпитаӈкве, тулял ю̄нтуӈкве ханищтахтасыт. Туля та̄л са̄сныл нэ̄матыр ю̄нтуӈкве ат вēрмēв, туля та̄л сака та̄рвитыӈ. Сакати мощ ханищтахтасыт, матыр ва̄рсыт, щаквщисыт. Ань ты тэ̄ла э̄лаль тотуӈкв патыяныл.
Ам во̄ртур э̄тпос 1947 та̄лт Тэ̄к па̄вылт самын патсум, а̄ги о̄парищ намум Новьюхова.  А̄тям Михаил Андреевич о̄лыс, тав хо̄нтлын ма̄т саквата̄лвес, юв ла̄гыл па̄лыг ёхтыс. Тох та хӯл алыщлас, во̄раяс. Омам Екатерина Семёновна, а̄ги о̄парищ наме Рябчикова, Пугоры нампа пēс па̄вылт самын патыс. Ма̄н нёлолов ня̄врам о̄лсув, китгагув яныг хо̄нт э̄лы-па̄лт самын патсы̄г, ма̄н ос, хо̄т ня̄врам, ётылнув самын патсӯв. Юи-о̄выл кит йигтегӯв-а̄пщиягӯв юртыӈ ня̄врамыг. Ма̄н рӯтанув халт са̄в тамле ня̄врам самын патыглы. Ам ань кит апыгрищагум юртыӈ ня̄врамыг.  
Ам Тэ̄к па̄вылт яныгмасум, тот школат нила класс мус ханищтахтасум. Омагум-а̄тягум пēс Тэ̄к па̄вылт о̄лсы̄г, ам ос йильпи Тэ̄к па̄-вылт ханищтахтасум, тот интернатт о̄лсум. Э̄лаль ханищтахтуӈкве Ха̄льӯсн тотвēсум, интернатт о̄лсум, тот лов класс а̄стласум. Ма̄нь та̄гыл омагум-а̄тягум ёт торыӈ ат иӈ о̄лсум, интернатт яныгмасӯв.
Тувыл Челябинский область Миасс ӯсн минасум, тот Геолого-разведочный техникумт ханищтахтасум. Техникум а̄стламум порат, техник-геофизик нэ̄пакыл майвēсум, рӯпитаӈкве Ташкент ӯсн кēтвēсум, Узбекистанын. Тот ам ва̄т нупыл ат та̄л о̄лсум. Сэ̄йиӈ ма̄т (пустынят) ос нё̄рт рӯпитасум, вит киссув. Хум ва̄рсум, кит пыгагум самын патсы̄г, аквам ма̄нь та̄гыл а̄тимыг ēмтыс. Хунь Советский Союз ла̄кква-уртвес, ам щēмьям ёт ювле йисум, амти яныгмам па̄влумн ва̄нтлысӯв. 
Пыгум наме Дима, Тэ̄к па̄выл школат информатика учителиг рӯпиты. Ам о̄с та школат ня̄врамытын география урок ханищтэ̄гум. Ты коныпал атыт классныл са̄тыт класс мус Культура народов Севера урок ханищтэ̄гум. Школат ма̄н «Северяночка» нампа кружок о̄ньщēв, тот ам ня̄врамыт са̄сныл матыр ю̄нтуӈкве ханищтыянум, са̄всыр хусапсовыт ва̄рēв, со̄втыт, па̄йпыт ма̄щтырлэ̄в, хансал щуртыянӯв. 
Э̄лнаӈ Тэ̄к па̄вылт ма̄хманув хумус ма̄щ-тырласыт, ма̄н ня̄вра-мыт ёт ты ва̄рмаль та̄ра-паттылӯв, пуссын аквъёт ханищтахтэ̄в, щаквщēв. Ка̄сыӈ пормас пēс ма̄хманув ва̄рум хольт щё̄питылӯв, йильпи щирыл нэ̄матыр тув ат нё̄тэ̄в. 
Э̄лаль ам таве ща̄нь ла̄тӈаныл урыл китыгласлум, школанылт хумус ханищтаве. 
Тав ла̄внэ̄тэ ширыл, ня̄врамыт ща̄нь ла̄тӈыл ат потыртэ̄гыт, то̄ват мощ торгамтэ̄гыт, ос 
ювле рущ ла̄тӈыл ла̄вēгыт. Са̄т сыс ханты ла̄тыӈ ханищтан акв урок туп о̄лыглы. Па̄выл ма̄хум юн ня̄враманыл ёт ща̄нь ла̄тӈыл ат по-тыртэ̄гыт, нас та̄нти халанылт ханты ла̄тӈыл мощ потрамēгыт, са̄-выӈпа̄лэ рущ ла̄тӈыл потыртэ̄гыт. 
Галина Михайловна - тамле ёмас, сымыӈ э̄ква, мӯтраӈ учитель. Пуста̄гыл вос о̄лы, На̄янэ̄н-О̄тыранэ̄н вос ӯргалаве!
 



В сентябре месяце в музее «Торум Маа» г. Ханты-Мансийска прошёл научно-практический семинар: «Рыболовные снасти и берестяная утварь обских угров: музееведческий и технологический аспекты». Во время проведения мастер-классов я пообщалась с одной удивительной женщиной, мастерицей по бересте Галиной Михайловной Кургановой (Новьюховой). Она показала изготовление вэн сэн – большой берестяной чаши и нянь сэн – берестяной формы для выпечки хлеба. Галина Михайловна приехала из д. Теги Берёзовского района. Мастерица рассказала о своей работе и о себе:
- На семинаре мы мастерили четыре дня. Вначале я думала, что мы будем делать столько дней? А в процессе работы нам стало ясно, что этого времени мало. Ведь для того чтобы смастерить что-нибудь прочное, красивое, необходимо несколько дней. У меня было много учеников, каждому надо было уделить время, рассказать и показать. Мне нравится работать с берестой, этому ремеслу я учу детей в школе. Ведь вещь, сделанную своими руками, ни с чем не сравнить.
Я родилась в д. Теги в 1947 году. Отец Михаил Андреевич Новьюхов воевал в Великой Отечественной войне, с фронта вернулся раненый, с одной ногой. Маму звали Екатерина Семёновна. В семье было восемь детей. Все школьные годы я росла вдали от родителей, жила в интернате (в новых Тегах и Берёзово). После окончания школы я поступила в Геолого-разведочный техникум в г. Миасс Челябинской области. Окончила техникум по специальности техник-геофизик. По направлению я поехала в г. Ташкент, там прожила двадцать пять лет. Работали в горах, в пустыне, искали воду. Вышла замуж, родила двоих сыновей. После распада Советского Союза, я вернулась на родину, в д. Теги. Работаю в школе учителем географии и веду кружок «Северяночка», где мы с детьми занимаемся изготовлением берестяных изделий.
Галина Михайловна, желаем Вам здоровья, успехов, долгих лет жизни.  
Автор С. Ромбандеева
