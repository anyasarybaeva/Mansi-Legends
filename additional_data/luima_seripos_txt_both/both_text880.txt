
Белоярский ӯст «Год культуры - 2014» нампа хо̄тал ва̄рыглавес. Та ва̄рмаль «Центр культур» нампа колт о̄лыс. Районаныл янытыл ма̄щтыр ханты ма̄хум пуссын выставкан во̄виньта̄лвēсыт. 

	Та̄н тот та̄нти ю̄нтум пормасаныл суссылтасаныл. Тув ёхталам ма̄хум халт хотьютаныл ка̄сащас, о̄с матыр ма̄щтырлаӈкв вēрмыс. Тот совныл ю̄нтым тучаӈыт, ня̄врамыт о̄щнэ совъя ва̄ит со̄сныл па̄йтым э̄льмыл хорамтасаныл. 

	Та коныпал то̄рныл са̄всыр а̄канит ос пēс порат пуӈкын пиннэ э̄ква то̄рыт ю̄нтсыт. Ня̄врамыт халанылт ос туслы нампа пēс ёнгилыл ёнгысыт. 

	То̄ват ос нарсъюхыл са̄ӈквылтаӈкв ханищтахтасыт. Та̄н Олег Потпот ханищтавēсыт. Тав хуньт хосат ос Дмитрий Георгиевич Агеев палт ханищтахтас. Тувыл А̄с-угорский театрыт рӯпитас. Ань ня̄врамыт са̄ӈквыл-таӈкв ханищтым ос нарсьюхыт ва̄рим акв-та «Центр культуры» колт рӯпиты. 

	Выставка тит щё̄с ляпатем рӯпитас, та юи-па̄лт концерт ва̄рыглавес. Концерт о̄вылтахтын э̄лы-па̄лт Белоярский район кӯщаӣ хум Сергей Петрович Маненков ва̄рум рӯпатаныл урыл 

	потыртас.  

	Тав потре э̄лаль ловиньтэлы̄н: «2013 та̄л сыс ма̄н районув янытыл са̄в йильпи 

	ёмас лё̄ӈх, о̄лнэ ос ханищтахтын кол ӯнт-тысӯв. Ва̄рум рӯпатав ма̄гсыл 4 млн. 196 со̄тыра солко̄ви ойтым о̄лыс. А̄нумн на̄н халынт о̄луӈкв пӯмащ. 

	Ам кӯщаиг рӯпитаӈкв о̄вылтахтамум па̄сныл мощēрт атхойплов та̄лыг ты то̄влы.Мо̄лты та̄л Белоярский ӯсув округувт щар ёмас, сыстам ӯсыг пēриим о̄лыс. Ка̄сыӈ ёхтын та̄л ма̄н ӯсув самын патнэ ня̄врамытыл са̄вми. 

	Минам та̄л сыс пӯль-ницат 434 ня̄врам самын патыс. Ам ва̄глум, ӯсувт та̄н ханищтахтын ма̄л пуссын то̄влавет. Хӯрум та̄лыг ты ēмтыс, хунь ма̄н о̄выл щёс ты урыл номсахтаӈкв патсӯв. Тувыл яныг пӯмащипа ам а̄лы ма̄ныл тыг ёхтын ма̄хмытын ла̄вē-гум. Та̄н тыг о̄лмыгтэ̄гыт, нэ̄матыр лю̄ль ат ва̄рēгыт. Та сыс та̄н акван-нё̄тхатым юр-тыӈыщ о̄лэ̄гыт. Ка̄сыӈ колн са̄в со̄т,са̄в щунь, са̄в та̄л пуста̄гыл на̄нан о̄луӈкв ла̄вēгум».

	Сергей Петрович потыртан ма̄ныл а̄стуме юи-па̄лт концерт та о̄вылтавес. Э̄ргыт, йӣквыт суссылтан ма̄гыс са̄в мир округ янытыл ёхталас. Сака пӯмыщ о̄лыс. 

	 

	Александр ВЬЮТКИН

	 



28 февраля в центре культуры и досуга «Камертон» города Белоярский состоялась торжественная церемония открытия Года культуры.
Работники центра культуры оформили выставку для жителей города, а совместно с сотрудниками этнографического выставочного зала села Казым представили выставку изделий декоративно-прикладного искусства. Мастерицы района организовали мастер-классы. Народный мастер РФ Надежда Алексеевна Гришкина с гостями шили куклы «акань». У народного мастера РФ Аксиньи Григорьевны Ерныховой посетители обучались росписи по ровдуге. Ребята из села Казым на мастер-классе продемонстрировали детям города национальную игру «туслы». Примечательно, что в процессе этой игры у ребят развивается моторика рук и внимательность.
Мероприятие продолжилось большим праздничным концертом, в котором приняли участие художественные коллективы Белоярского района – это детский хор школы искусств «Доминанта» и хор «Русской народной песни», танцевальный коллектив «Радуга» и ансамбль «Русский сувенир», а также известный в округе национальный коллектив «Увас хурамат».
Александр ВЬЮТКИН
