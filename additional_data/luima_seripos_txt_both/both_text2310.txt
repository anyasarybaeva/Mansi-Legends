

	Са̄в та̄л ма̄н Победавн!

	Суйта̄л тӯя ма̄ хосытув,

	Та ма̄т, хо̄т Нё̄рыт хультсыт,

	Ань, э̄рттум, сэ̄ӈквыг на̄ӈкēгыт.

	Хотит войнаныл юв ёхтыс,

	Хосат яныгмасыт 

	А̄ги-пыг ня̄враманыл.

	Кит та̄л ма̄н школавт саран ла̄тыӈ а̄тим о̄лыс, хот-пантыглавес. Хультум та̄лт таквсы саран ла̄тӈув ос 

	ханищтаӈкв патсӯв. Таквсы ма̄н уртхатасӯв, хотьютув ма̄ньщи, хотьютув саран ла̄тыӈ ханищтаӈкв мины. Мēн юртыӈ ня̄врамыг, Вероника 

	ос Валера Змановские, са̄т 

	классыт ханищтахтымēн. 

	Ягпыгум саран ла̄тыӈн 

	минас, ам ма̄ньщи ла̄тыӈн 

	хультсум. Ам кит та̄л сыс 

	ма̄ньщи ла̄тыӈ э̄руптаӈкв патыслум.  Ма̄н клубн во̄ввесӯв, ла̄ввесӯв, ялпыӈ хо̄талт вос йӣквēв. «Куринька» йӣкв Наталья Константиновна ма̄навн ханищтаӈкв патыстэ. Атахкем ня̄врам – а̄гирищ ханищтахтуӈкв патсӯв. 

	Ялпыӈ хо̄тал ёхтыс. Концертн а̄гирищит ат ёхтысыт, э̄ссамтасыт. Ам амккем 

	«Куринька» йӣкв та йӣквсум. Ма̄хмыт пӯмщалахтасыт, ат 

	хащсаныл. Хунь та̄ра-патыс, ат 

	агтсыт, ла̄вēгыт, такем та 

	ёмащакв йӣквсум. Хультум та̄лт клубн а̄гирищит йӣквуӈкв ханищтаӈкв ам во̄ввēсум. А̄гит йӣквсыт, ат оясыт. 

	Потрум э̄лаль йис о̄пам ос щащēквам урыл тотуӈкв патылум. Ханищтан нэ̄ акваг ла̄выглы, ветераныт ос 

	труженик тыла урыл вос 

	хансэ̄в. Ам йис о̄пам наме 

	Аркадий Ильич, йис щащēквам Анисья Дементьевна Змановские.  

	Йис о̄пам  1912 та̄лт (Остяко-Вогульск) Ханты-Мансийск ӯст самын патыс. Грузчикыг , тувыл партия «Силина» Саранпа̄выл экспедицият геологыг са̄в та̄л рӯпитас. Саранпа̄выл ос Усть–Манья халт (железо) кēр, со̄рни ос бокситы а̄хвтасыт киссыт. Усть-Манья па̄вылт аэродром 

	ва̄рсыт, товлыӈха̄пыт тот вос 

	ӣсэ̄гыт. 

	Щащēквам Анисья Дементьевна Носова тыг пēс а̄ще ёт ёхтыс. Тэ̄н Лупсия я̄ хосыт та̄ратахтасы̄г,  Халпа̄вылт 

	ма̄хумн колн вуйлувесы̄г. Рӯпитаӈкв э̄ри, Ня̄хщамво̄льн минасы̄г, тув та о̄лмыгтасы̄г. О̄памн ойттур э̄тпост 1941 та̄лт нэ̄г та тотвес. То̄нт 1941 та̄лт 

	война о̄вылтахтас, пуссын тув 

	та тотвēсыт. 

	Усть-Маньяныл Тагт па̄выл мус ма̄хмыт ха̄пыл тотвēсыт. 

	Тот «Шлеев» на̄иӈха̄пн ӯнттувēсыт, Омск ӯсн та тотантавēсыт. «Сибирская» дивизия ва̄рвес, та щирыл 

	поездыл войнан тотымат. Москва ӯс по̄хат  тав хо̄нтлас. 

	«Курский дуга» ма̄т пулемётчикыг о̄лыс. Хо̄нтлан ма̄т пулемёт патронанэ холасыт. Ха̄йталтахтас мо̄т пулемёт палт патрон ма̄гыс, ос немысн 

	пулемётыл та хо̄йвес. Чита ӯс 

	госпитальт хунь са̄йкалас, акв ла̄глэ а̄тим о̄лыс, хот-вуиме. 

	Ла̄гыл та̄л юв кēтвес. 

	Ня̄хщамво̄льн  щēмьятэ палт ёхтыс. Пӯльницат завхозыг 

	рӯпитас,  та коныпал пум, 

	ӯльив, вит хартыс. Са̄т ня̄врам: Владимир, Галина, Николай, 

	Леонид, Виктор, Людмила ос Юрий о̄щсы̄г, янмалтасы̄г. 

	А̄ги-пыг ня̄враманэ̄н ань мус номавēг, янытлавēг. Орден, мēталь о̄ньщис. Тащир та о̄лыс, 1976 та̄лт а̄тимыг ēмтыс. 

	 

	Са̄в та̄л ма̄нки Победав

	Са̄в та̄л, хумус война холас!

	Ща̄гтым,  ощхультым тӯя юв!

	О̄лэ̄в, пӯмщалахтэ̄в, ща̄гтэ̄в.

	Война ат ва̄щинтам ня̄врамыт

	Нэ̄матыр, нэ̄матыр ул ёрувлэ̄н!

	 

	 Вероника Змановская,7класс, Ня̄хщамво̄ль па̄выл школа. 

	 

	Ты потыр ма̄ньщи ла̄тӈыл 

	Н. Тасманова хансыстэ




	Много лет нашей славной Победе,

	Снова мирный рассвет, тишина…

	И неслышно идёт по планете

	Возвращённая людям весна!

	Позади уже дальние дали,

	Горы, будто в тумане, видны.

	И давно уже взрослыми стали

	Внуки тех, кто вернулся с войны.

	Мой дедушка Змановский Аркадий Ильич родился в 1912 году в городе Остяко-Вогульск  (ныне Ханты-Мансийск). Он и моя бабушка Анисья Дементьевна поженились в августе 1941 года, у них родились дети: Павел, Владимир, Галина, Николай, Леонид, Виктор, Людмила, Юрий.

	Дед ушел на фронт в сентябре 1941 года. Воевал на Курской Дуге. Из-за ранения в ногу в 1943 году был демобилизован.

	Много лет нашей славной Победе

	Много лет как убита война!

	И победно идёт по планете

	Завоёванная весна!

	Жизнь мечтаний полна и свершений,

	И прекрасен, и труден наш путь,

	Но не знавшее войн поколенье

	Ничего, ничего не забудь!

Змановская Вероника,

	ученица 7 класса Няксимвольской средней школы, 2015 год,

Перевод на мансийский язык Н. Тасмановой
