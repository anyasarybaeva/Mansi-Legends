
Ма̄ньщи нэ̄ Ирина Константиновна Поята, такви о̄парищ наме Албина, са̄в та̄л ма̄нь лēккарыг Ха̄льӯс пӯльницат рӯпитас. 2023 та̄л о̄вылтахтам порат пенсиян минас. 
Ам Ирина Константи­новна ёт хо̄нхатыгласум, о̄лупсатэ, щēмьятэ ос рӯ­пататэ урыл китыг­ласлум. Ма̄ньщи нэ̄ такви урēтыл тох потыртас:
– Ам Ло̄пмус па̄выл­ныл о̄лэ̄гум, тот самын пат­сум. Щēмьяв яныг о̄лыс, са̄в ня̄врам. Нила класс мус Ло̄пмуст ханищтахтасум, тувыл Кульпас па̄выл ин­тернатн кēтвēсум. 6 клас­сын хунь ялантасум, номтум ёхтыс, ма̄хум пус­малтаӈкве тах патэ̄гум. 
Школа юи-па̄лт 1981-1984 та̄лытт Салехард ӯст училищат ма̄нь лēккарыг ханищтахтасум. Та ӯсн ю̄рт а̄гим ёт минасмēн. Ха̄льӯс мус ёхтысамēн, тав а̄нумн ла̄выс: «Тыт хультымēн, акв та̄л почтат рӯпитымēн, олн сэ̄лымēн, мо̄тыт та̄л тах Салехард ӯсн минымēн». 
Ам ат ка̄сащасум, ла̄всум: «Ам рӯтанум номсэ̄гыт, ам Салехард ӯсн минасум. Омам тах ла̄ваве: «А̄гин, насати, Ха̄льӯст о̄лы, ат ха­нищтахты». Омам тох ур­куптаӈкве ат патылум». 
Ам э̄лаль минасум, юрт а̄гим тот та хультыс. Ётыл  Ха̄льӯст хо̄нтхатсумēн, тав ла̄выс: «Манрыг наӈ ётын то̄нт ат минасум, ханищ­тахтуӈкве э̄рыс, ань колкан ловтым ты рӯпитэ̄гум».  Ам ётум тот акв а̄ги Зоя Лаверина ханищтахтас, тыхалт ма̄ньщи воссыг тот а̄тим о̄лыс. 

То̄нт тай ёмас пора о̄лыс, ма̄н ёмащакв о̄щвесӯв, нё̄твесӯв. Стипендия-олныл пуссын ойтвесӯв, ты мус номилум, акв э̄тпос 16 солко̄ви 50 кēролн висӯв. То̄нт Салехард ӯсныл Ха̄льӯс мус товлыӈха̄пыл ялантасум, та мус щёлыӈыг о̄лсум (мувиньты). 
Ань студентыт манса̄­вит солко̄вил ойтавет? Тыкем олныл тэ̄та̄л ӯсуӈк­ве ро̄ви. Ма̄н тай ёмащакв о̄лсӯв. Ханищтахтам по­рам – ёмас порам. Туи са̄всыр стройотрядын кē­тыг­лавесӯв, ам Красно­дарский крайн, Волгоград ӯсн ос мо̄т ма̄н ялсум. Тот са̄всыр рӯпата ва̄рсӯв, картопка ӯнтты­сӯв, помидорыт, пил ос мо̄т тэ̄нут атсӯв. Рӯпитан ма̄гсыл олныл ойтвесӯв.
Сымын патум нё̄тнэ а̄ги
Ханищтахтуӈкве а̄ст­ласум, Тарко-Сале па̄вылн рӯпитаӈкве кēтвēсум, кит та̄л тот рӯпитасум. Та па̄­вылт о̄йкам ёт ва̄йхата­сум, Юрам «комсомольский путёвка» щирыл тув ёхтыс. Тав экскаваторщикыг рӯ­питас. Акв малтым хо̄тал рӯ­питаӈкве кēтвес ос ты ма̄шинаӈ та̄гыл витн а̄латы щалтыс, кон-порыгмаӈкве а̄лымас. Яныг ма̄шинатэ витн та минас. Такви ос пӯльницан пинвес. 
Ам то̄нт смена щирыл рӯпитасум. Ӣтипа̄лаг ёх­тысум, палатан щалт­сум, китыглахтэ̄гум: «Поя­та хотьют?» Тав та̄ра ро̄ӈхувлас: «Ам». Ла̄выс­лум: «Минымēн, уколыл ва̄рилум». 
Ётыл Юрам ты урыл по­тыртас: «Палатан кан­тыӈ а̄ги щалтыс, такыщ ро̄ӈ­хувлас: «Поята, хотьют?» Ам та нё̄тнэ а̄ги ну­пыл туп а̄ӈкватасум, сы­мум а̄латы кон-порыгмас». 
Хӯрум хо̄тал ювле ми­нас, Юра а̄нумн ла̄выс: «Наӈ а̄нумн та̄ра сымын патсын, ам ётум Молда­виян минэ̄гын?» Ам тай хоса ат номсахтасум, та­кем нё̄тнэ, карс пыг а̄нумн нэ̄г тотуӈкве таӈхи, тав ётэ минуӈкве та̄ра та а̄с­тапасум. 
То̄нт сас хус та̄л яныт о̄лсумēн, номт са̄в хунь о̄щ­сумēн, тав хоса ат ном­сахтас, ам о̄с э̄лы ма̄н минуӈкве та̄ра ка̄са­щасум. Молдавиян та тот­вēсум, тот о̄лмыгтасмēн. Ам пӯльницат ня̄врам са­мын паттым отделеният рӯпитасум.

Пӯльницат о̄лум пӯмащ ва̄рмаль
Та̄рвитыӈыщ ēмтсум, пора ёхтыс, рӯпатаныл по̄хын минасум. Аквъёт рӯпитам лēккар палт ми­нуӈкве э̄ссамтасум, мо̄т пӯльницан во̄вхатасум. То̄нт нэ̄т са̄ртын пӯльни­цан пинвēсыт. Ам о̄с пӯль­ни­цан кēтвēсум. 
Акв хо̄талт лēккар ам палтум ёхтыс, китыглахты: «Наӈ рӯтанын халт воен­ныит о̄лэ̄гыт?» Ам ювле ла̄вēгум: «А̄ти». Тав э̄лаль потырты: «Ань хум сво­нитас, китыг­лахты: «Сержант Поята ня̄враме самын патыс?»
Ам лēккар нупыл юв­ле ла̄вēгум: «Ам ма̄нь лēккарыг о̄лэ̄гум, «воен­ный билет» нэ̄пакум щирыл  сержантыг хасвēсум. Ань, улпыл, аким китыглахтас, тав а̄нум «Сержант Поята» намаястэ». 
Лēккарум мощ лю̄ля­хо̄лас, номсахтас ос ла̄­выс: «Ам по̄хумт са̄в ма̄нь лēккарыт рӯпитэ̄гыт, та̄н пуссын «рядовой» нам о̄ньщēгыт, наӈ тай «сержант!» Улпыл, сака ка̄ркамыг о̄лэ̄гын, та̄ра ке тамле намыл майвēсын».  
Лēккар минас, ам по̄хум о̄лнэ нэ̄квет маткем та мувиньтасыт. Пыгум самын хунь патыс, лēккарум о̄ста лягалас: «Рядовой Поята самын ты патыс».  

О̄лнэ ма̄вн ювле ёхтысӯв
Приднестровье ма̄т хо̄нтлын нак  хунь о̄выл­тахтас, ма̄н Ха̄льӯсн ёх­тысӯв, тыт о̄лмыг­та­сӯв. Ам пӯльницан терапев­тический отделеният са̄в та̄л рӯпитасум. Та юи-па̄лт ос физиотерапия ва̄рмаль щирыл э̄лаль ханищтахтасум. 
Ты пӯсмалтан ва̄рмаль щирыл Ха̄льӯс пӯльницат хус та̄л рӯпитасум. Ань са̄в ня̄врам ос яныг хо̄тпат а̄гмыл ēмталэ̄гыт, акваг са̄в мир ёхталы. Рӯпатам ам сака э̄руптаслум, ма̄хум тот пусмалтаӈкве мӯстыс. 
Салехард ӯст ёмас ма̄хум о̄лэ̄гыт
О̄йкамēнтыл акв пыг, акв а̄ги янмалтасмēн. Тэ̄н сас Ха̄льӯст щēмьяӈ та̄гыл о̄лэ̄г. Пыгмēн наме Толя, а̄гимēн – Маша. 
Юрам ёт Ха̄льӯст яныг кол ӯнттысамēн. Таяныт кол-капай ӯнттым лов та̄л ӯщлахтуӈкве ат ялантасӯв. 2012 та̄лт Молдавиян ми­насӯв. Тув миннэ ма̄гсыл ам билет-нэ̄пакыт та̄ра висум, ювле ат ёвтсум.
Тот о̄лнэ рӯтанув ёт ва̄­щиньтахтасӯв, ювле мин­мыгтасӯв, тувыл Прио­бье мус билет щар а̄тим о̄лыс. То̄нт Лабыт­нанги ӯс мус билет ёвтсум. Ня̄врамагум ла̄всагум: «Ань Ямал ма̄н минэ̄в, Салехард ӯс нупыл тах сунсэ̄в». 
Лабытнанги ӯс мус поездыл ёхтысӯв, тот па­ром щирыл Салехард ӯсн тотвесӯв. На̄лми ва̄тат хум лю̄ляхо̄лыс, гости­ница-кол мус ма̄навн тотуӈкве ла̄вхатас. Ма̄­шинал минасӯв, ам туп сунсыглахтасум, ханищ­тахтам ӯсум щар ат хань­щислум, такем нё̄тнэг ēмтыс, тамле ёмас колыт ӯнттувēсыт, ёмас лё̄ӈхыт ва̄рвēсыт.

Хум ам нупыл а̄ӈкватас ос китыглахты: «Наӈ тох сунсыглахтэ̄гын, о̄выл щёс Салехард ӯсн ёхтысын?» Ам ла̄вēгум: «Ам тыт ха­нищтахтасум, 1984 та̄л па̄сныл воссыг тыг ат ёх­таласум». Тав ла̄выс: «Ам на̄нан ань ӯс тах сус­сылтылум». 
Ам ос ла̄вēгум: «Ма̄н ӯщлахтын ма̄ныл юв минэ̄в, олн сака ат о̄нь­щēв». Тав Салехард ӯс ма̄навн суссылтас ос олн щар ат вис. Тувыл гос­ти­ницан ёхтысӯв, акв кол­нак 800 солко̄ви тынэ о̄лыс. 
Ма̄н китыглахтэ̄в: «Тын­та̄лнув колнак а̄тим? Ма̄н таса̄вит олн ат о̄ньщēв». Ты гостиница кӯщай ма̄нав э̄т хӯлуӈк­ве та̄ртсанэ, са̄в олн ат вис. Ань тай номсэ̄гум, ты нё̄тнэ ӯст, тамле ёмас, сымыӈ ма̄хум о̄лэ̄гыт, олн ат выгыт! 
Китыт хо̄талт на̄иӈха̄­пыл Ха̄льӯсн минасӯв. То̄ва порат номсэ̄гум, то̄нт билет тув ат ке ёвтсӯв, ань ты мус Салехард ӯсн ат ялнувум. Ань Тарко-Сале ӯсн ялуӈкве таӈхēгум. 

Юрам са̄в та̄л «Березо­вострой» колт рӯпитас, ань о̄с пенсият о̄лы. Хӯл алыщлаӈкве сака э̄руп­ты. Таса̄вит та̄л тыт о̄лы, ма̄ньщит хольт ня̄рнё̄выль, ня̄рхул тэ̄г. Ам хӯл сака ат тэ̄гум, нё̄выль тэ̄ӈкве тай э̄руптэ̄гум. 
Ам Ирина Константи­новнан потре ма̄гсыл пӯ­мащипа ла̄тыӈ кēтэ̄гум. Ма̄ньщи нэ̄ ёт потыртаӈкве сака пӯмащ о̄лыс. Тав сака потрыӈ, ощхуль ва̄руӈкве ха̄сы. 
Ма̄н, редакция рӯпи­тан ма̄хум, Ирана Конс­тантиновна лēккарыт янытлан хо̄тал ос 60 та̄лэ то̄влум кастыл янытлылӯв, тав самын патум хо̄талэ яныгпо̄ль э̄тпос китыт хо̄талэ̄т о̄лыс. Хо̄тал тав ма̄гсылэ акваг посыӈыг вос посты, ка̄сыӈ хо̄тал са̄в щагт вос тоты. 
Ирина Константиновна, пус ка̄т, пус ла̄гыл са̄в та̄л о̄лэ̄н! То̄рум ёт, О̄тыр ёт!
Людмила Теткина



Жительница посёлка Берёзово Ирина Константиновна Поята (Албина) в апреле отметила 60-летний юбилей.  Это хороший повод написать об этом удивительной женщине, которая на протяжении многих лет отдавала себя любимому делу – медицине. Как она призналась, лечить и помогать людям мечтала с 6 класса, и тогда же приняла осознанное решение – стать медиком. Сегодня за её плечами огромный медицинский стаж и большой опыт работы. Ирина Константиновна говорит, что их профессия очень хорошая и нужная.
 
В канун Дня медицинского работника Ирина Константиновна поделилась воспоминаниями, рассказала о работе.
Студенческие годы – прекрасная пора!
– Я училась на медицинскую сестру  в Салехарде, интересное время тогда было. Нам всем платили стипендию, никого не лишали. Если на гособеспечении, то каждый месяц платили 13 рублей 50 копеек. Если не хочешь гособеспечения, пожалуйста, получайте 45 рублей 50 копеек. Раньше мы на самолёте домой летали, билет из Берёзово до Салехарда 15-16 рублей стоил. 

 
Работа в Тарко-Сале
Салехардское медучилище я окончила в 1984 году. После меня отправили работать в Тарко-Сале. В те годы там по комсомольским путевкам тысячи молодых людей приезжали. Мой Юра тоже по комсомольской путёвке туда приехал. Он на экскаваторе работал. Как-то поехал по работе и вместе с многотонной машиной чуть под воду не ушёл, успел в последний момент из кабины выпрыгнуть. После этого случая в больницу попал. Я в ночь на дежурство пришла. Захожу в палату, говорю: «Кто Поята? На уколы пойдемте». Он тут же как выкрикнет: «Я». Так прошла наша первая встреча. Потом мы поженились и вместе уехали жить в Молдавию. Сын Толя там родился. Я в роддоме медсестрой работала, а когда в Приднестровье конфликты начались, мы в Россию переехали, Толе 2 года 8 месяцев было.  
 

Работа в радость
 
В Берёзово в физиокабинете 20 лет отработала, до этого 15 лет в терапии. Когда поехала учиться на физиомедсестру, думала, ну никогда эту аппаратуру не освою. Все освоила, теперь лучше физиолечения ничего нет! Эти приборы почти всё лечат –  кашель, спину, ноги, руки.  
Как-то девушка на процедуру пришла, жалуется: «Мне уже 31 год, а я никак забеременеть не могу». Она все на процедуры исправно ходила, лечилась. Позже узнала моя пациентка  уже многодетная мама, троих детей родила. Поэтому профессия у нас очень хорошая, нужная! 

Я, конечно же, как все приличные пенсионеры, каждый год уходила на пенсию, а меня опять уговаривали остаться поработать. Но в январе этого года все-таки ушла, тяжело уже, возраст уже не тот. Сейчас в планах стать полноценной бабушкой. В моем возрасте быть бабушкой одно удовольствие. У меня  три внука. У Толи – сын, у Маши – две дочки.  
С Юрой мы дом построили, внукам есть, где разгуляться. На земельный участок мы 15 лет стояли, Юра тогда в «БерёзовоСтрой» работал. Участок дали весной на  Весеннем переулке. Я всегда мечтала, чтобы у меня был свой дом.  

Мы от всей души поздравляем Ирину Константиновну с юбилеем и Днем медицинского работника! Хотим пожелать ей сибирского здоровья и долголетия. Оставайтесь такой же жизнерадостной, позитивной и неугомонной. Пусть все беды и невзгоды обходят Вас стороной. Счастья Вам и вашим близким!   
Людмила Теткина
