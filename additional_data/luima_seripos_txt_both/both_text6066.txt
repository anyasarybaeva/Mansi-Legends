
Ха̄льӯс район Саран­па̄вылт ты та̄л яныг вит ва̄рыс. Ляпат ӯнлын ма̄нь па̄вылт о̄с витын а̄маравēсыт. Тӯяг я̄ӈке ты э̄тпос онтоловит хо̄талэ̄ мус на̄твес. Хум ма̄хум потраныл щирыл, ты пора ва̄с мощща о̄лыс.
 Саранпа̄вылт Нина Николаевна Загайнова, такви о̄парищ наме Вьюткина, ма̄ньщи нэ̄ о̄лы. Тав о̄йкатэ Щерки ООО «Сосьва» нампа предприятият кол ӯргалан хумыг рӯпиты. Ты накт тав тӯрн ва̄с па̄тлуптаӈкве минас. Э̄кватэ тав пēнтсылэ рӯпитаӈкве ялантас. 
Рӯпитан ма̄тэ ляпат Саквъя яныг витэ то̄ва колыт мус ёхтыс. Ам Нина Николаевна «Одноклассники» нампа интернет ло̄псэ̄т татем нё̄тнэ хурит ка̄саласум, ос таве ты урыл китыгласлум. 
Ма̄ньщи нэ̄кве потре щирыл, Саранпа̄вылт о̄лнэ Пётр ос Тамара Гындыбиныг колэ̄н по̄хыт хӯрум хотаӈ исапамыт, та̄нкирот пилта̄л та ӯигта̄нтасыт. Та̄н ляпанылт ё̄мыгтам а̄мпытныл, мисэ̄кватныл ос ма̄хумныл щар ат пил­сыт. 
Ты хотаӈыт кит хо̄тал тув ёхталасыт. Нэ̄ ты нё̄тнэ товлыӈ ӯйквет по̄слысанэ ос мирн сус­сылтан ма̄гыс ищхӣ­пыӈ утыт такви ло̄псэ̄н ва̄ра­пасанэ. Ма̄хум ты хури­тыл маткем та пӯмща­лахтасыт. 
Николай МЕРОВ
 



В этом году весна на Север пришла рано. На территории сельского поселения Саранпауль Берёзовского района реки вышли из берегов, и вода приблизилась к жилым домам. В северной части округа, на реке Ляпин лёд ушёл уже к 9 мая. Вместе с этим на Север прилетело много различных водоплавающих птиц. 
 
Жительница села Саранпауль Нина Николаевна Загайнова рассказала удивительную историю о трёх диких лебедях, которые в течение двух дней прилетали в населённый пункт. Красивые и грациозные птицы мирно плавали на затопленной территории возле дома мансийской семьи Петра и Тамары Гындыбиных. Причём их не могли отпугнуть ни животные, ни люди. Нина Николаевна запечатлела этих прекрасных лебедей и фото отправила к нам в редакцию.
 
Николай МЕРОВ
