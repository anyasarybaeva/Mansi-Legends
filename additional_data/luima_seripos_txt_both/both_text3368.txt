

	Ты ханты хум наме Яков Никифорович Тарлин. Ма̄щтырлаӈкве сака ха̄сы. Хо̄т матыр ханищтап ман семинар ва̄раве, тав та̄ра тув та во̄ваве. Мо̄тыт йильпи 2017 та̄л о̄вылтахтын порат та̄л котиль э̄тпос 29 хо̄талэ̄т хум атпан та̄лэ то̄влы. 


Оматэ-А̄тятэ урыл

		Тав такви о̄лупсатэ урыл тох потыртас. Омаге-а̄тяге сас Касум па̄вылт о̄лсы̄г, 1938 та̄лт самын патсы̄г. Колта̄гланылт ат ня̄врам яныгмасыт – хӯрум а̄ги, тит пыг. 

		А̄щаныл Никифор Георгиевич грамотныиг о̄лыс, школа а̄стламе юи-па̄лт ӯйхул пусмалтан лēккарыг ханищтахтас, тувыл бухгалтерыг ханищтахтуӈкве тēтыглавес. Юв ёхтыс, колхоз экономистыг са̄в та̄л рӯпитас. Акв та̄лт та̄н Москва ӯсн тēтыглавēсыт, са̄всыр ма̄ныл ма̄хум акван-атыглавēсыт. Та̄н тот экзаменыл ва̄рвēсыт, атпан хо̄тпа халт туп ат хо̄тпа та экзамен ёма-щакв хассыт. А̄щаныл та ма̄хум халт о̄лыс, тав то̄нт сака янытлавес.

		Ань ты мус тав номылматыгла̄лаве, тав сака ёмас хо̄тпаг о̄лыс, па̄влыӈ ма̄хумн э̄руптавес. Атпан та̄лэ то̄влуме порат та̄рвитыӈ а̄гмыл ēмтыс, ма̄йтэ̄т пувласпи хо̄нтвес, та а̄гмыл а̄тимыг та ēмтыс.

		Оманыл Екатерина Николаевна са̄в та̄л пӯльницат колкан ловтнэ хо̄тпаг рӯпитас. Са̄тлов нупыл ат та̄лэ о̄лыс, 2003 та̄лт а̄тимыг ēмтыс.

		НЯ̄враманЭ̄н урыл

		Ня̄враманэ̄н ка̄сыӈе ань такви о̄лупсал о̄лы. Яныг а̄гитэ̄н Ольга педучилищат ханищтахтас, тувыл Санкт-Петербург ӯсн минас. Акв та̄л туп ханищтахтас, хум ва̄рыс. О̄йкатэ Якутия ма̄ныл о̄лыс, тув нэ̄тэ та тотыстэ. Та па̄сныл тот та о̄лэ̄гыт. Нила ня̄врам о̄ньщēг, хӯрум пыг ос акв а̄ги. А̄гитэ̄н – пити патта ня̄врам, сака э̄руптаве. Ольга Касум па̄вылн юв щар ат ёхталы. Тыи ма̄гыс оманыл о̄лмēт сака кантлыс, а̄гитэ нупыл акваг ла̄выглас – наӈ тув минасын, наӈти юв ёхталэн. 

		Котиль а̄ги Лена матах та̄л Ханты-Мансийск ӯст о̄лыс. Тувыл ханты ма̄ньлат хум Ваня Ермаков ёт акван-минасы̄г, во̄рн та о̄лмыгтасы̄г. Хумитэ са̄лы о̄ньщи, родовой угодияныл тармыл тот та о̄лэ̄гыт. Нила ня̄врам янмалтэ̄г.

		Лена ос Ваня сас хантыиг кос, ос потыр-танэтэ̄н порат ща̄нь ла̄тӈанэ̄н са̄всырыт, то̄ванакт халэ̄нт ат торгамтахтэ̄г. Лена Касум ма̄ныл о̄лы, ща̄нь ла̄тӈаныл казымский диалектыг ла̄ваве, Ваня ос сургутский диалектыл потырты. Во̄рт о̄лнэтэ̄н ма̄гыс ань Лена та ла̄тӈыл потыртаӈкв ханьщув-лас. Ня̄враманэ̄н потыртаӈкв ат вēрмēгыт, туп мощ торгамтэ̄гыт.

		Яков такви О̄лупсатэ урыл потре

		Ань округувт тав наме сака суйты. Ма̄щтырлаӈкв ха̄снэ̄тэ ма̄гыс акваг са̄всыр ма̄н во̄выглаве. Такви урēтыл тав тох потыртас:

		– Ма̄н па̄вылт акваг о̄лсӯв. А̄тям са̄лы пусмалтан хо̄тпаг о̄лыс, ос ма̄нти са̄лы щар ат о̄щсӯв. Школа а̄стламум юи-па̄лт рӯпитаӈкв минасум, са̄всыр рӯпата ва̄рсум. Армиян вуйвēсум, тит та̄л Москва ӯс ляпат лусытасум. Юв ёхтысум, хӯл алыщлан пӣркатан тēтвēсум. Совхоз ма̄гыс хӯл алыщласӯв. 

		Ос ма̄нти ма̄гсылув мощ-ло̄мт о̄с пувсӯв. План щирыл хулюмхул, щапак ос сорт хӯланув совхозн мыганӯв. Ма-ныр хульты, па̄влыӈ ма̄хумн тыналыянӯв. Яныг вит порат сорх ос писъян пувыгласӯв. Ты хӯлыт ма̄нтина̄нувн хультупта̄лсанӯв. То̄ванакт нялк щалты, то̄нт тай матъят ва̄гыл та ща̄гтэ̄в. 

		Пӣркатат хо̄тса̄т хо̄тпа аквъёт рӯпитасӯв. Па̄вылт о̄лнэ мир ва̄ганыл, ма̄н арыг хӯл тыналэ̄в. Ма̄н палтув ёхтэ̄гыт, акв хӯрыг хӯл атса̄т солко̄вил ёвтыгласыт. Тох, сакати, щēмьянув ма̄гыс мощ олн сэ̄лыгласӯв.

		Та та̄лыт ты ам касаит ва̄руӈкв патсум. «Касум КАШ» нампа школа па̄влувт пӯсвес, рӯпитаӈкв тув во̄ввēсум. Пыгрищит касаит ва̄руӈкв ханищтаӈкв патсанум. Ты рӯпата та̄нанылн сака мӯстыс. Са̄в ня̄врам ам палтум ёхталас. 

		Ты рӯпатан патхатмум порат та̄ра ла̄ввēсум, маныр рӯпата ва̄руӈкв патэ̄гум, пуссын нэ̄пакн хансуӈкв э̄ри. Рущ ла̄тӈыл ты рӯпата «методичкаг» ла̄ваве. Акв хотты порат яныг кӯщай нэ̄ ма̄н школавн ёхтыс, наме профессор Бугаева. Тав ётэ мо̄т па̄вылныл са̄в учителит о̄с ёхтысыт. Ма̄навн уроканув та̄нанылн суссылтаӈкв э̄рыс. 

		Ам амти урокум та о̄вылтаслум. Ты мӯй ма̄хум а̄нум ёмащакв хӯнтлысыт, тувыл титыглавем – образование о̄ньщēгум ман а̄ти. Ювле ла̄всум, туп школат ханищтахтасум. «Высший образование э̄ри,» – ла̄ввēсум. 

		Ам ханищтахтуӈкв та патсум, Ленинград ӯс А.И. Герцен университетн исторический факультетн минасум, акв та̄л ат ханищтахтасум, та по̄йтсум. Тувыл ЮГУ психология факультетт ханищтахтуӈкв о̄вылтахтыгласум, о̄с та по̄йтсум. Юв ёхтысум, та рӯпатаныл по̄хан минасум, ха-сыглам методичка-нэ̄паканум пуссын кӯрн вущкасасанум. Ётыл са̄в ма̄хум ты нэ̄паканум титыгласаныл.

		1997 та̄лт ня̄врамыт соссаӈ мир каснэ ва̄рмальн ханищтаӈкв патсанум, «Этнос» нампа каснэ колт рӯпитасум. Ос ты сыс касаит акваг та ва̄рсум. Ань ма̄хум ты касаит акваг титыглыяныл. Яныг кӯщаиӈ колт та̄наныл тыналыянум. Нэ̄мхотьютаныл ка-саянум урыл лю̄ль ла̄тыӈ а̄нумн ат ла̄выглас. 

		 

		Тох ты Яков такви урēтыл потыртас. Ты хум атпан та̄лыг иӈ ат ēмтыс, ос пēс о̄лупса, пēс накыт, пēс ва̄рмалит сака ёмащакв ва̄ганэ. Таима̄гыс ты тав хоталь-а̄ти акваг та во̄выглаве. Ӯй йӣквнэ нак о̄с ва̄гтэ, ань ня̄врамыт тӯлыглахтуӈкв ос ялпыӈ йӣквыт йӣквуӈкв ханищтыянэ. 

		Тумран ва̄руӈкв о̄с ха̄сы. Ханты-Мансийск ӯст «Хо̄тал» нампа соссаӈ мир театр рӯпиты. Тот рӯпитан артист-ма̄хум Яковн тумраныл ёнгуӈкв ханищтавет. «То̄рум Ма̄» музейн тав акваг во̄выглаве. Тот са̄всыр ханищтапыт, семинарыт ва̄рыглавет. Яков тот о̄с ма̄щтырлы. Туи порат тав тот ӯйхул сов тынтлын ос хосаг хартнэ йӣв ва̄рыс, тав рущ ла̄тӈыл «кожемялкаг» ла̄ваве.

		Ты урыл хум тох потыртас. Пēс порат ханты ма̄хум па̄вылт ат о̄лсыт. Пуссын сытам во̄рыӈ ма̄т щēмьяӈ та̄гыл ос са̄лы ӯрим та̄нтирот о̄лантасыт. Акв хотты та̄лт тав ляпа рӯтанэ Вандымовыт о̄лум пēс ма̄т сов хосаг хартнэ йӣв ка̄саластэ. Нэ̄пакн по̄слыстэ ос та̄ра-паттыстэ, хумус ты ут э̄рнэ щирыл ва̄руӈкв э̄ри. Туи порат акв тамле йӣв «То̄рум Ма̄» музей ма̄гыс ва̄рыстэ, ань тот ка̄салаӈкве ро̄ви.

		Яков ань са̄в янытлан нэ̄пак о̄ньщи. Тав мо̄тыт э̄тпос намхо̄талэ тах ēмты, атпан та̄лэ то̄влы. Та хо̄тал са̄в ма̄хумн вос янытлаве, са̄в мӯйлупсал вос миве. Касум ма̄ На̄й-О̄тырытын вос ӯргалаве. 

		 

		Валентина Васильева 

 



Имя мастера из села Казым Белоярского района Якова Никифоровича Тарлина сегодня широко известно не только в нашем округе, но и в родственных финно-угорских территориях. Его имя внесено в сообщество мастеров финно-угорского мира.
Родился он 29 января 1967 года в селе Казым Березовского района. Его отец Тарлин Никифор Георгиевич работал главным экономистом совхоза «Казымский», мама Тарлина Екатерина Николаевна работала санитаркой в Казымской участковой больнице. Имела звание «Народного мастера России» по декоративно-прикладному искусству народа ханты. Именно через нее у старшего сына появился интерес к творчеству.
После окончания средней школы Яков устроился в оленеводческий совхоз «Казымский» рабочим. Проработав там некоторое время, его призвали в ряды вооруженных сил. После увольнения в запас вернулся в родное село, женился. Устроился на прежнюю работу, несколько лет работал рыбаком. В их бригаде было несколько человек. Рыбу они ловили для лисофермы, где выращивали чернобурых лисиц. Иногда им удавалось поймать и белую рыбу, которую они оставляли для своих семей. В те тяжелые годы приходилось и подрабатывать. Односельчане знали, у бригады рыбаков можно недорого купить рыбу. Яков рассказывает: «Это были тяжелые девяностые годы. Работа есть, но нет достойной зарплаты. И мы были вынуждены продавать мешок рыбы за пятьсот рублей. Эти  деньги мы несли в семью, где росли маленькие дети и, которых надо было поднимать».
В те годы он начинает мастерить, его приглашают работать мастером-наставником в Казымскую культур-антропологическую школу. Проработал там всего три года, и его педагогический стаж прервался, требовалось соответствующее образование. Именно в «Касум КАШ», начав работать с детьми, Яков постиг мастерство делать традиционные охотничьи ножи народа ханты. Все этапы работы он переносил на бумагу, писал план каждого урока. Однажды на проверку из округа приехала комиссия. На вопрос, какое у него образование, он ответил – только средняя школа. Тогда и было рекомендовано ему получить высшее педагогическое образование. Яков принимает решение поехать учиться в педагогический университет имени А.И. Герцена в Санкт-Петербурге, проучившись там год, он решил продолжить учебу в ЮГУ. Но и там учеба не задалась. Из школы он пошел работать тренером-преподавателем по национальной спортивной борьбе в СК «Этнос».
В последние годы мастер работает по дереву, кости, бересте. Он постоянный участник выставок, семинаров, которые проходят в нашем округе и за его пределами. Проводит мастер-классы по мужским танцам, по изготовлению национальных музыкальных инструментов народа ханты, обучает детей и артистов театра «Солнце» игре на тумране. Как участника и знатока проведения древнейшего праздника «Медвежьи игрища» его постоянно приглашают в школу для обучения детей ритуальным танцам и сценкам-тулыглапам из «Медвежьих игрищ», Яков знает все тонкости изготовления атрибутики этого святого праздника обских угров.
Сегодня Яков Тарлин является постоянным мастером-наставником на различных окружных семинарах, проводимых этнографическим музеем под открытым небом «Торум Маа». Труд мастера неоднократно оценивался дипломами, грамотами и благодарственными письмами. Изделия Тарлина Якова Никифоровича хранятся в различных музеях нашего округа. В январе будущего года ему исполнится пятьдесят лет.
Валентина Узель
