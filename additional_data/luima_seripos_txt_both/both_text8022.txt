
Ам рӯтанум Ушма па̄вылт ōлэ̄гыт, тот сасгум ос ӯпум ня̄враманэ̄н ёт о̄лэ̄г. Сасгум наме Николай Алексеевич Анямов, ӯпум наме Бахтиярова Наталья Савельевна, тэ̄н хӯрум ня̄врам о̄ньщēг. 
Щар яныг ня̄врамēн наме Анатолий, тавēн са̄тхойплов та̄л, тав Полуночный па̄вылт 9 классыт ханищтахты. Хунь ханищтахтан ма̄­тэ̄нл по̄йты, Советский ӯсн сварщикыг ханищ­тах­туӈкв мины. Котиль ня̄врамēн наме Надежда, тав о̄с аквта школат каӈке ёт ханищтахты, туп хо̄т класста. 
Наталья ос Николай о̄с акв ма̄нь пыгрищ о̄ньщēг, наме Константин, тав ты та̄л ущты школан май­вес. Та коныпал ос Аня­мов Александр о̄ньщēг, ма̄нь порат ща̄не а̄тю­мыг ēмтме юи-па̄лт таве сасгум ос ӯпум тэ̄н­кина̄­тэ̄на вистэ̄н, тав Ивдель ӯст ма̄шинал ялнэ ва̄р­мальн ха­нищтахты, хо̄т Николай ня̄враманэ ха­нищ­тахтэ̄гыт, о̄с аквта школат акв­хойплов класс холтас.
Николай нэ̄тэ̄нтыл Ушма па̄вылт о̄лэ̄г, нэ̄тэ пӯрка ю̄нтым юн ӯнлы, Николай во̄рт ё̄мыгты, ань во̄рт ё̄мыгтан пора ēмтыс. То̄ва порат во̄рколэ̄н кит манос хӯрум э̄тпосна минуӈкв вēрми. Во̄рколэ Щисуп нё̄р ёлы-па̄лт ӯнлы, Ушма па̄вылныл тув мус китхойплов вēрыста. Во̄рколэ мувал ё̄мыгтым кēрнялит ӯнтталы, тувыл нёхыс пуви, та коныпал ос со̄рпыт ёсал кои.
Аквмат та̄лта тав Щисупан минас, тувыл нэ̄тэ̄н ла̄выс, манах щис­лат ювле ёхты, тай ва̄т са̄грапнал э̄тпос о̄лыс, ла̄внэ хо̄талыта ат ёхтыс, нэ̄тэ лю̄ль урыл номсуӈкв патыс. 
Та порат Ушма па̄выл­та Наталья о̄лыс, тувыл Тасманова Галина ос матум э̄ква, наме Анямова Альбина Александровна. Наталья Щисупа во̄р­колна ялуӈкв тахмаяс, хумитэ уральтаӈкв, таккēт ос пилыс минуӈкв. 
Альбина Александров­на палт минас, таве ёт во̄выстэ. Тэ̄н щё̄пи­тах­та­сыг, тувыл Щисупан мина­сы̄г, хунь тув ёхтысы̄г, ка̄­саластэ̄н, хумыс Николай тот со̄рп нё̄выль па̄йтым ӯнлахо̄лы. 
Тав, насати, со̄рп ка̄тнапаттум, то̄нт ла̄внэ хо̄та­лэ̄т юв ат нэ̄йлыс. 
Та̄н пуссын ща̄й айсыт, ётыл юв щё̄питахтасыт, Ушма па̄вылн ёхтын э̄лы-па̄лт та̄н пупа̄пщикēвна ля̄льт нэ̄йлувēсыт, хунь тав та̄наныл ка̄салас, аквта торый та̄н ляльта­ныл та ха̄йталтас. Та порат Николай писалил но̄ӈхаль па̄тамтас, тувыл пупа̄пщикев ёл-по̄йтыг­пас, ётыл о̄с та̄н ляльта­ныл сӯлыньтас, сака ляпан ёхтыгпаӈкв а̄лыма̄лас. 
Николай та порат сака ёмас во̄раян кӯтюв ёт о̄ньщас, таве молях хот-пēстыстэ, пупа̄пщикēв кӯ­тювна во̄рна та ня̄влу­вес. Та̄н ёсаныл хот-а̄хвса­ныл, тувыл молях ла̄глыл юв ха̄йтсыт, хунь та̄н юв ёхтысыт, са̄ртын Тасма­нова Галина палт щалтсыт, тав колэ рēгыӈ о̄лыс. 
Тав палтылэ мощ ӯн­лахо̄лсыт, тэ̄пъяласыт. Тувыл ёл-хуюӈкв щё̄пи­тах­тасыт, э̄т котильт ма̄х­мыт иӈ ост потыртым по̄­ва­ра̄лсыт, тувыл хӯн­там­ласыт, хумыс па̄выл яны­тыл кӯтьвыт пуссын та̄кыщ хортуӈкв тӯлтха­тасыт. Та̄н хунь кӯтьвыт хӯнтамласыт, торгам­та­саныл, тай пупа̄пщикēв па̄вылна ёхтыс. 
Николай писаль ма̄гыс Альбина Александровна палт я̄ хосыт минас, э̄ква я̄ тапалт о̄лыс. Тув нэ̄глыс, писаль во̄выс, тувыл такви колэ мус минас, хунь колэ мус ёхтыс, тав хӯнтамлас, хумыс пӯт па̄йтнэ кол кӣвырт пупа̄пщикēв мори капыртанэ̄т суйты. 
Тав писале но̄х-со̄­сы­стэ, тувыл тувле посыл по̄стым, ла̄щлакв пӯт па̄йтнэ кол по̄хын лакв­хатас, хунь таве ка̄сала­стэ, та па̄тамтастэ. Ёты хо̄тал ос пупа̄пщикēв са­хитэ хот-а̄ӈхвыстэ, тувыл но̄х-ра̄тыстэ, ва̄тну­танэ ос хот-па̄хвтысанэ, тав номсас, пупа̄п­щикēв а̄гмыӈ. 
Хунь та̄н таве ка̄сала­саныл, тав сака та̄кыщ урум о̄лыс, ос аквта та̄лт щар нэ̄матыр во̄рта ат тэ̄лыглас, таима̄гыс урум о̄лыс, тувыл таквсы порат ат вēрмыс ёл-хуюӈкв, кос хōт ва̄тнут кинсым ё̄мыгтас.
Евгений АНЯМОВ



Мои дядя Николай Алексеевич Анямов и тётя Наталья Савельевна Бахтиярова живут в деревне Ушма Ивдельского городского района Свердловской области. 
У них трое детей, самому старшему Анатолию 17 лет, он учится в 9 классе в посёлке Полуночное. После окончания школы он планирует учиться в городе Советский.  Дочь Надежда учится в той же школе, что и брат, в 5 классе. Младшего сына зовут Константин, в этом году он пошёл в первый класс. Также дядя и тётя воспитывают племянника Александра Анямова. Его они усыновили после смерти его матери. Сейчас он учится на водителя в Ивделе. 
Когда открыт сезон охоты, дядя живёт в лесной избушке по 2-3 месяца. Его изба стоит около горы Чистоп, от Ушмы около 12 километров. Он ставит капканы на соболей и тропит лосей. 
Однажды в декабре он ушёл на Чистоп и в обещанный день не вернулся, жена стала переживать. В то время на Ушме были Наталья Бахтиярова и Галина Тасманова, кроме них ещё была бабушка Альбина Александровна Анямова. Наталья решила сходить до избы Николая, чтобы проверить его, но одна идти боялась. С собой позвала Альбину Александровну.  Когда они пришли на Чистоп, увидели, что с Николаем всё в порядке. Он добыл лося и поэтому в обещанный день не вернулся. Они все вместе попили чаю и собрались в обратный путь. Подходя к Ушме, на них вышел медведь, увидев путников, он побежал на них. В это время Николай выстрелил в воздух, медведь остановился, но затем  снова побежал на них. У Николая  была очень хорошая охотничья собака, которую он быстро спустил с поводка, и она погнала медведя в лес. Они сняли лыжи и побежали в сторону деревни. Когда пришли домой, то сразу зашли к Галине Тасмановой, у неё было тепло в доме. После этого случая они не могли долго уснуть, и всё время вспоминали встречу с медведем. А когда собаки стали сильно лаять, то поняли, что зверь снова вернулся. Николай пошёл за ружьём к Альбине Александровне, она жила на другом берегу реки. Вернувшись обратно, он услышал, как в его летней кухне что-то грохочет. Он зарядил ружьё, освещая свой путь фонариком, стал подкрадываться к летней кухне. Увидев медведя, выстрелил. На следующий день он разделал тушу, мясо пришлось выбросить, шкуру приколотить к стене старого дома. Мясо было выброшено из-за того, что медведь мог быть больным. Зверь был очень худым. Тот год был неурожайным, поэтому он не смог набрать жир и залечь в спячку. Оставлять такого голодного и опасного зверя было нельзя, так как он мог напасть на жителей деревни или приезжающих в те края туристов. 
Евгений АНЯМОВ
