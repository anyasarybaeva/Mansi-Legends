
Та̄л котиль э̄тпос ва̄т нупыл нёлоловит хо̄талэ̄т Ханты-Мансийск ӯст соссаӈ мир культура нампа колт тит йильпи нэ̄пакыг мирн суссылтавесы̄г. Ма̄н пēс о̄лупсав урыл хансым о̄лэ̄г.

	Соссаӈ мир культура ӯргалан кол намхо̄талэ кастыл тэ̄н та̄ратавесы̄г. Мо̄тантыг та нампа кол хо̄тпан 

	та̄лэ то̄влы. Нэ̄пакыг 

	рущ ла̄тӈыл «Одежда 

	народов Югры» ос 

	«Поселения, постройки, средство передвижения, орудия труда 

	народов Югры» намаим о̄лэ̄г. О̄влэ̄т соссаӈ мир культура кол тармыл кӯщаиг 

	о̄лнэ нэ̄ Елена 

	Евгеньевна Исламу
	ратова атхатыглам 

	ма̄хум янытласанэ. 

	Тав ла̄выс: «Ма̄н ма̄ньлат хо̄тпатн ва̄тихал титыглавēв, соссаӈ мир о̄лупса ӯргалан кол ва̄руӈкве, хотьютув щар о̄влэ̄т 

	тамле номтыл ёхтувес?» Ам ювле ла̄вēгум, 1957 та̄лт соссаӈ ма̄хум о̄лупсаныл, э̄рганыл, йӣкваныл ос са̄ӈквылтан та̄наныл ӯргалан о̄выл кол то̄нт та пӯсвес. Та кол «Дом народного 

	творчества» намтым 

	о̄лыс. 

	Та порат ты рӯпатан вуйхатам ма̄хум ань 

	ты мус ма̄навн 

	нё̄тэ̄гыт. Ма̄н та̄н та̄ланыл нэ̄мхоталь ос нэ̄матыр ва̄руӈкв ат вēрмēв. Та̄н ань са̄в ма̄ньлат хо̄тпа ты рӯпата ва̄руӈкв ханищтасыт. Таи ты 

	ёмас, ма̄хумаквенув 

	сака молях ос ка̄ркамыӈыщ ха-нищтахтэ̄гыт. Ханты ос ма̄ньщи ма̄хум э̄лаль о̄лнэ о̄лупсаныл хумус мины, маныр ēмты, та урыл ма̄н ат пилэ̄в, пуссын ёмас тэ̄лаг вос а̄ртми».

	Пēс йис о̄лупсав ханищтан учёный 

	ханты этнограф нэ̄ Татьяна Александровна Молданова о̄с мощ 

	потыртас. Тав ла̄выс: «Ам номилум, 1981 

	та̄лт Эстония 

	ма̄ныл ёхталам ма̄хум та̄н ты рӯпата о̄вылтасаныл. Та̄н ма̄н пēс о̄лупсав ханищта-нэ̄ныл ма̄гыс тыт хоса рӯпитасыт. Ань са̄всыр пормас ат ро̄внэ щирыл ю̄нтавет, то̄нт 

	тамле пормас а̄тим о̄лыс. Та̄н ма̄нь па̄влыт янытыл яласаманыл порат пēс пормасыт 

	хурин по̄слысаныл, 

	ма̄н ма̄гсылув туп ты хурит хультсыт. Та 

	юи-па̄лт ма̄н та̄н 

	ётаныл иӈ ат та̄л рӯпитасӯв. Та порат 

	ма̄н номтыл ёхтувесӯв -ты нэ̄пакыг хансуӈкве э̄рēг. 

	На̄нти ва̄глын, олн та̄л нэ̄матыр ат ва̄рхаты, таима̄гсыл акван-нё̄тхатым такос рӯпитасӯв, ос рӯпатав ёл та по̄илттаслӯв. Ань та па̄сныл ва̄т арыгтем та̄л минас. Та сыс 

	ты нэ̄пакыг мо̄т 

	щирнувег хансуӈкв ро̄выс, ма̄н тох ат ва̄рсӯв. Хумус та порат ва̄руӈкв номылматсӯв, тох та ва̄рсагӯв. Ань 

	ты нэ̄пакыг щё̄питамув порат ма̄н са̄в ма̄ньлат ма̄хум ёт рӯпитасӯв. Та̄н ма̄навн сака са̄в нё̄тсыт, та сыс та̄нти о̄с ханищтахтасыт. Ты ма̄гсыл ам та̄нанылн яныг пӯмащипа ла̄тыӈ ла̄вēгум». 

	Нэ̄пакыг суссылтаманыл юи-па̄лт 

	нё̄тмил ва̄рнэ ма̄хмыт пӯмащипа ла̄тӈыӈ пищмал ос ты йильпи нэ̄пакыл ловмантем хо̄тпа мӯйлуптавēсыт. Та̄н 

	халанылт Татьяна Степановна Гоголева, Еремей Данилович 

	Айпин ос Татьяна 

	Александровна Молданова о̄лсыт. 

	 

	Александр 

	ВЬЮТКИН



Соссаӈ мир лупса - Жизнь народов Севера