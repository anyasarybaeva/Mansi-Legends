
Э̄ква-пыгрищ а̄кв­э̄кватэ̄нтыл о̄лэ̄г. Хоса о̄лсы̄г, ва̄ти о̄лсы̄г, Э̄ква-пыгрищ ла̄ви:
– Ам марщумыг ēмт­сум, хотталь та минэ̄гум.
Э̄ква-пыгрищ тув минас, хоталь номтэ паты. Минас, минас. Акв колн ёхтыс. Тот Мēӈкв о̄йка ӯнлы, пуӈке сака посыӈ. Мēӈкв о̄йка пуӈке консыс, са̄ӈквылтап вис, ла̄ви:
– Са̄ӈквылтап, кыр, кыр! Акв та̄л яныт ха̄р вос тотнуве, а̄лмаянуве, вос алаве!
Акв та̄л яныт ха̄р а̄лмаястэ, юв тӯлыстэ, та алыстэ, нуйгаластэ, ня̄р­нё̄выль яктыс. Ня̄рнё̄выль акв ēр тармыл пиныстэ. Э̄ква-пыгрищ ха̄р ёт юв щалтыс, а̄ви сыс па̄лн тӯйтхатас. 
Тувыл ня̄рнё̄выль вистэ, а̄кве палт тотсанэ. Мēӈкв о̄йка нё̄выль та кос кинсыс, ат хо̄нтыс.
Э̄ква-пыгрищ а̄кве палт ёхтыс, ня̄рнё̄выль тэ̄сы̄г, ёл-хуясы̄г. Холытан тав но̄х-ква̄лыс, о̄ста  минас. Мēӈкв о̄йка палт ёхтыс. Мēӈкв о̄йка пуӈке консыс ос са̄ӈквылтап вис, ла̄ви:
– Са̄ӈквылтап, кыр, кыр! Кит та̄л яныт ха̄р вос тотаве, вос алаве!
Э̄ква-пыгрищ щёвал сӯнтныл сунсы, тувыл ха̄р ёт юв щалтапас. Мēӈкв о̄йка ха̄р нуйгаластэ, нё̄выль яктыстэ, пӯтэ ва̄рыстэ. Ня̄рнё̄выль акв ēрн пиныстэ. Э̄ква-пыгрищ ня̄рнё̄выль вис, кон та ояс. А̄кве палт ёхтыс, ня̄рнё̄выль юв-тэ̄сы̄г. Мēӈкв о̄йка нё̄выль кинсыс, ат хо̄нтыс.
Э̄ква-пыгрищ хуяс, холытан ос Мēӈкв палт та минас. Мēӈкв о̄йка пуӈке консы. Са̄ӈквылтап вис, ла̄ви:
– Са̄ӈквылтап, кыр, кыр! Хӯрум та̄л яныт ха̄р вос тотаве, вос а̄лмаве!
Хӯрум та̄л яныт ха̄р тотвес. Мēӈкв о̄йка таве яктыстэ, нё̄выль акв ēрн пиныстэ. Э̄ква-пыгрищ ня̄рнё̄выль о̄ста а̄лмаяс. Мēӈкв о̄йка нё̄выль такос кинсыс, ат хонтыс… 
Тав ла̄ви:
– Маныр ма̄н ам ёхтысум, акваг нё̄выль тӯлмантаве?!
Э̄ква-пыгрищ а̄квэ̄ква ёт нё̄выль тэ̄сы̄г, ёл-хуя­сы̄г. А̄лпыл тав о̄ста минас. Мēӈкв о̄йка палт ёхтыс. Мēӈкв о̄йка пуӈке консы. Тав са̄ӈквылтап вис, ла̄ви:
– Са̄ӈквылтап, кыр, кыр! Нила та̄л яныт ха̄р вос тотаве, вос а̄лмаве!
Нила та̄л яныт ха̄р во̄выстэ, алыстэ. Э̄ква-пыгрищ ха̄р ёт юв-щал­тыс. Мēӈкв о̄йка ня̄р­нё̄выль суп ёлы-па̄лн тӯйтсанэ. Э̄ква-пыгрищ ка̄тэ тув-нарумтастэ, ня̄р­нё̄выль тӯлмантас. Мēӈкв о̄йка сунсы: суп ёлы-па̄лт нэ̄матыр а̄тим.
Хоса о̄лыс, ва̄ти о̄лыс. Э̄ква-пыгрищ о̄с Мēӈкв о̄йка палт ёхтыс. Мēӈкв о̄йка пуӈке консы, са̄ӈк­вылтап вис, ла̄ви:
– Са̄ӈквылтап, кыр, кыр!
Ат та̄л яныт ха̄р во̄­выстэ, алыстэ, ня̄рнё̄выль мольщаӈ ёлы-па̄лн тӯй­тыстэ. Э̄ква-пыгрищ ха̄р ёт юв щалтыс. Тувыл тав мольщаӈ ёлы-па̄лн щалтыс, ня̄рнё̄выль хот-вис, та тахас. Юв ёхтыс, ня̄рнё̄выль тэ̄сы̄г, хуя­сы̄г. Воссыг а̄лпыл Мēӈкв о̄йка палт ат мины.
Аквнакт а̄квэ̄ква тавēн ла̄ви:
– Мēӈкв о̄йка наӈын во̄выстэ.
Э̄ква-пыгрищ тув минас. Ёхтыс. Мēӈкв о̄йка са̄ӈквылтап вис, ла̄ви:
– Кыр, кыр, Э̄ква-пыгрищ вос тотнуве, вос а̄лмаве!
Э̄ква-пыгрищ хотталь та тотаве, та тотаве. Ёхтыс, щёвал сӯнтын ёхтыс, а̄хвтас поталы та̄рматас, пӯт кӣвырн а̄хвтас щал­тыс. Мēӈкв о̄йка ла̄ви:
– Маныр ёмас! Ня̄р­нё̄выль тӯлмантан ӯт пӯт кӣвырн та щалтыс!
Мēӈкв о̄йка пӯт равта­сас – тот а̄хвтас поталы. Э̄ква-пыгрищ но̄х-лю̄лис, а̄кве палт минас, а̄кве палт ёхтыс, а̄кве ща̄гтыс.
Мēӈкв о̄йка са̄ӈквыл­тап вис, ла̄ви:
– Кыр, кыр! Э̄ква-пыгрищ вос тотаве, вос алаве!
Э̄ква-пыгрищ та тотаве, та тотаве. Тав лӯймас вис, кола̄ла сурум сӯнт палт ёхтыс, лӯймасыл Мēӈкв о̄йка пуӈке ра̄­тыстэ, алыстэ. Э̄ква-пыгрищ юв щалтыс, са̄ӈк­вылтап вис, а̄кве палт та минас.
Тав ань та щуни, ань та хӯлы.
Ты мо̄йт 1951 та̄лт Ло̄пмуст о̄лум нэ̄ хо̄тпа Матрена Сидоровна Хуринова тав мо̄йтыстэ, э̄ква 70 та̄лэ о̄лыс. Мо̄йт нэ̄пакн Е.А. Кузакова хансыстэ. 
 



Эква-пыгрищ с тётей живут. Долго ли коротко живут, Эква-пыгрищ говорит:
- Мне скучно, схожу куда-нибудь. 
Эква-пыгрищ пошёл туда, куда глаза глядят. Идёт, идёт. К дому пришёл. А там Менгкв сидит, голова светлая. Менгкв голову чешет, сангквылтап взял, говорит:
- Сангквылтап, кыр, кыр. Годовалого быка пусть принесут, путь возьмут, пусть убьют.
Годовалого быка взял, домой занёс, забил, разделал, сырое мясо ест. Мясо в одну сторону положил. Эква-пыгрищ с быком зашёл, за дверь спрятался. 
Мясо быка взял и домой к тёте отнёс. Менгкв мясо ищет, найти не может. 
Эква-пыгрищ к тёте пришёл, поели, спать легли. Утром встал, снова пошёл. К Менгкву пришёл. Менгкв голову чешет, сангквылтап взял, говорит:
- Сангквылтап, кыр, кыр. Двухгодовалого быка пусть принесут, пусть забьют.
Эква-пыгрищ через верх чувала смотрит, тот вместе с быком домой зашёл. Менгкв быка разделал, мясо нарезал, котёл варить поставил. Мясо в одну сторону положил. Эква-пыгрищ мясо взял, и убежал. К тёте пришёл, мясо поели. А Менгкв мясо ищет, найти не может. 
Эква-пыгрищ спать лёг, на другой день снова к Менгкву пошёл. Менгкв голову чешет, санквылтап взял, говорит:
-  Сангквылтап, кыр, кыр. Трехгодовалого быка пусть принесёт, путь поднимет.  
Трехгодовалого быка принесло. Менгкв его разделал, мясо в сторону положил. Эква-пыгрищ опять мясо взял, Менгкв ищет, ищет, найти не может. 
- Что происходит, кто у меня мясо ворует?!
Эква-пыгрищ с тётей поели, спать легли. Утром опять пошёл. К Менгкву пришёл. Менгкв голову чешет, сангквылтап взял, говорит:
-  Сангквылтап, кыр, кыр.
Четырёхгодовалого быка позвал, забил. Эква-пыгрищ с быком домой зашёл. Менгкв мясо под рубаху спрятал. Эква-пыгрищ руку просунул, мясо своровал. Менгкв смотрит, под рубахой ничего нет.
Долго ли коротко жили. Эква-пыгрищ опять к Менгкву пришёл. Менгкв голову чешет, санквылтап взял, говорит:
- Сангквылтап, кыр, кыр.
Пятигодовалого бычка призвал, забил, разделал, мясо под малицу  спрятал. Эква-пыгрищ с бычком зашёл, затем под малицу спрятался, мясо взял, убежал. Домой пришёл, мясо поел, спать лёг. На другое утро к Менгкву не пошёл.
Однажды тётя ему говорит:
- Менгкв тебя позвал. 
Эква-пыгрищ к нему пошёл. Пришёл. Менгкв санквылпат взял, говорит:
- Кыр, кыр, Эква-пыгрища путь принесёт, поднимет!
Эква-пыгрища куда-то понесло, понесло. Пришёл, в отверстие чувала смотрит, большой камень туда спустил, большой камень в котёл попал. Менгкв говорит:
- Как хорошо, мясо ворующий сам в котёл попал.
Менгкв в котле помешал, а там большой камень. Эква-пыгрищ встал, к тёте пошёл, к тёте пришёл, она обрадовалась.
Менгкв сангквылпат взял, говорит:
-Кыр, кыр. Эква-пыгрища пусть принесёт, пусть убьют. 
Эква-пыгрища несёт, несёт. Он пешню взял, на крыше трубы чувала поднялся, Менгква пешней по голове ударил, убил. Эква-пыгрищ в дом зашёл, сангквылап взял, к тёте пошёл. 
До сих пор счастливо живёт.
 
Сказка записана в 1951 году  Е.А. Кузаковой у жительницы деревни Ломбовож  Матрены Сидоровны Хуриновой. На русский язык перевела Л. ТЕТКИНА
