

	Ма̄нь таквс э̄тпос онтоловхуйплов хо̄талэ па̄сныл Ханты-Мансийск ӯст о̄лнэ «Ма̄-вит ос э̄лумхо̄лас» музей колт са̄всыр тēрныл ва̄рим пēс йис хорамыт суссылтавет. Та̄н Салехард ӯсныл «им. И.С. Шемановского» музей колныл тыг тотвēсыт. Выставканыл рущ ла̄тӈыл «У златоструйных вод реки Плутона» намтсаныл, ва̄т нупыл хо̄тыт хо̄талэ мус рӯпитаӈкв паты.

	Тотум суссылтапаныл пӯснэ э̄лы-па̄лт Салехард ӯс музей 

	кол тармыл кӯщаиг 

	о̄лнэ нэ̄ Татьяна Валерьевна Копцева мощ потыртас. Тав ла̄выс: «А̄нумн на̄н ӯсын ёхталаӈкв сака пӯмащ. Ты пēс йис ща̄лыг-олн 

	ос а̄нох тēрныл ва̄рим 

	хорамыт тыг тотыглан щирыл номт пуӈканувт хосат о̄ньщислӯв. Номтув матрыг тэ̄лаг ат ēмтыс манос хотьютын ат та̄ртвесӯв. Тит округыг халт о̄лнэ соссаӈ ма̄хманув та̄нти ва̄ганыл, хотьютув хоталь сунсы, хотьютув хумус номсы. Ань пуссын хумус э̄рыс, тох та а̄ртмыс, ул молямлэ̄н, сунсэ̄н, матыр ат торгамтан щирыл титыглахтэ̄н». 

	Татьяна Копцева потыртан ма̄ныл а̄стуме юи-па̄лт Наталья Викторовна Фёдорова 

	та̄нти суссылтапаныл урыл мощ потыртаӈкв ла̄ввес. Ты нэ̄ о̄с Салехард ӯс музейт кӯщай ва̄ӈын нэ̄г рӯпиты. Та коныпал тав иӈ пēс па̄вылкан ма̄т но̄х
	хилнэ хо̄тпаг ос 

	научный консультантыг о̄лы. 

	Тав ла̄выс: «Ма̄н на̄н палтын тыг са̄тлов арыгтем пēс йис 

	пӯмащ пормас тотсӯв. Та̄н халанылт о̄лнэ 

	пормасыт то̄ват щар о̄выл щёс мирн 

	суссылтавет. То̄ва пормасыт IX-XI нот 

	па̄сныл о̄лэ̄гыт. Ёрн ма̄хум о̄лнэ ма̄нылт хо̄нтым йис пормасанув урыл историкыг о̄лнэ учёный ма̄хмы
	тын а̄нысуп тēраныл уральтыманыл, хо-раманыл та̄ра-паттыманыл юи-па̄лт акв щирыл ла̄всыт - 

	ты пēс ща̄лыг-о̄лн, 

	а̄нох ос латунь пормасыт Византия, Иран, Сирия, Западная Европа ос Волжский Болгарияныл э̄лы ма̄ныл 

	тотвēсыт. Та̄н са̄всыр 

	щирыл тыг тотыгла-вēсыт. Са̄выӈпа̄лэ ща̄рщ тапал ēрныл 

	ёхталам тыналахтам ма̄хмытн тыг 

	тотымат.

	Музейт о̄щнэ пормасанувт халт са̄в 

	пормас са̄лы ӯрнэ 

	ё̄рн ма̄хмыт палт ёвтвēсыт. То̄ва пормасаныл иӈ йис та̄гыл ялпыӈыг 

	о̄лнэ̄ныл ма̄гсыл нэ̄мхотьютн ат такта-лавēсыт, щēмьят о̄щвēсыт. 

	Юи-о̄выл нила та̄л 

	ма̄н Усть-Полуй нампа пēс па̄вылъёр ма̄тэ 

	но̄х-хилым рӯпитэ̄в. Тот са̄лы ос янгуй аньтныл яктым хорамыт, ща̄лыг-о̄лн, а̄нох тēрныл а̄нысупыт, хорамтым ла̄хрыт та па̄вылт хо̄нтсанӯв, сака яныг ма̄щтыр ма̄хум 

	тот о̄лмыт». 

	Тамле пӯмащ пēс 

	пормасыт суссылтап о̄выл хо̄талн ёхталам мӯй ма̄хмытын сака мӯстысыт. Та̄н ла̄всыт: «Суссылтап хот-винэ э̄лы-па̄лт ма̄н титынтыг ёхта
	лаӈкв номсэ̄в». 

	 

	Александр 

	ВЬЮТКИН




	19 октября 2015 года в «Музее Природы и Человека» города Ханты-Мансийск состоялось открытие выставки «У златоструйных вод реки Плутона». Выставка была привезена из фонда музейно-выставочного  комплекса им. И.С. Шемановского города Салехард.

	Во время открытия выставки директор музейно-выставочного комплекса Валентина Копцева рассказала следущее: «Мне искренне приятно находиться в вашем городе, да ещё и с такой замечательной выставкой. Выставка уникальна тем, что она из нашей особой кладовой. Многие предметы представлены на обозрение впервые. Здесь представляем экспозицию экспонатов древнего поселения Усть-Полуй, составляющую 27 предметов, изготовленных древними мастерами-косторезами. Эти уникальные предметы были обнаружены в ходе археологических раскопок 2011 – 2014 годов».    

	Экскурсию по выставке провела научный консультант Ямало-Ненецкого окружного музейно-выставочного комплекса, кандидат исторических наук Наталья Фёдорова: «На выставке представлено более 70 предметов из серебра, а также из меди и бронзы – произведения средневековых мастеров Византии, Ирана, Сирии, Западной Европы, Волжской Болгарии. Эти находки показывают взаимодействие обско-угорских племен с другими культурами и народами. Некоторые музейные экспонаты были приобретены у представителей коренных народов Севера, а также найдены в ходе археологических раскопок на территории святилищ, мест жертвоприношений Ямало-Ненецкого автономного округа. Применение некоторых предметов неизвестно. Наши уникальные находки многое рассказали бы о раннем железном веке, но принесли собой ещё больше загадок».

Александр Вьюткин
