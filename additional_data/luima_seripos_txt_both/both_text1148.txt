
Нина Георгиевна Рукова Югорск ӯст о̄лы.  Тав ань та ӯст о̄лнэ мирн ва̄ве, хосат та̄гыл стихыт хансы. Ялпыӈ хо̄талыт о̄лыгланэ̄ныл порат тав акваг тув во̄выглаве, такви хансум стиханэ мирн ловиньтыянэ.Тӯяг мēн тав ётэ хо̄нтхатыгласмēн, тав такви урēтыл мощ потыртас. Тав а̄ще Георгий Александрович Ануфриев Ма̄нья па̄вылныл о̄лыс, 1930 та̄лт самын патыс. Щēмьяныл сака яныг о̄лыс. Нина Георгиевна о̄патэ Александр Матвеевич тит щёс нэ̄ тотыглас. О̄выл э̄кватэ а̄тимыг ēмтме юи-па̄лт лов ня̄враманэ ёт тактēт хультыс. Титынтыг нэ̄ тотыс, иӈ лов ня̄врам самын патыс. Пуссын аквъёт та̄н хус ня̄врам яныгмасыт. А̄тятэ щар ма̄нь ня̄врамыг о̄лыс. О̄лмēт са̄в та̄л во̄р ӯргалан хо̄тпаг рӯпитас. 

	Оматэ Прасковья Гавриловна 1926 та̄лт самын патыс, тав такви а̄ги о̄парищ наме Фирсова о̄лыс. Та̄н Омский областьныл о̄лсыт, тэ̄та̄л  о̄лум порат хӯрум лувыӈ суныл  Конда ма̄ нупыл ва̄нтлысыт. 

	Оматэ рущ нэ̄г о̄лыс, яныг хо̄нт порат педучилищат ханищтахтас. 1946 та̄лт Ня̄хщамво̄ль па̄вылн рӯпитаӈкв тēтвес. Тот хум ва̄рыс, ойкатэ̄нтыл нила а̄ги янмалтасы̄г. Прасковья Гавриловна налыман нупыл акв та̄л школат рӯпитас, ня̄врамыт ханищтас. 

	Э̄лаль Нина Георгиевна а̄нумн такви урēтыл мощ потыртас, тав ла̄выс: «Ам «ветеран труда» нам о̄ньщēгум. Ты ӯст 1978 та̄лныл о̄лэ̄гум, ты э̄лы-па̄лт Казахстан ма̄т о̄лсум.

	Ань юи-о̄выл та̄лыт сыс ам то̄рыл са̄всыр пормас ю̄нтэ̄гум, хӯл совныл матыр ма̄щтырлаӈкв ханищтахтэ̄гум. Сов ёмащакв ат тынтлылум, сов тармыл хораманэ то̄нт ат на̄ӈкēгыт. Ма̄щтырлаӈкв о̄вылтахтамум порат ам торыӈыщ нэ̄матыр ва̄руӈкв ат ха̄ссум. 

	Сортхул сове па̄рт тармыл ат то̄слыслум, номсысум, тув ханувьи. Кумыска тармыл пиныслум, хӯл сове тув-то̄суӈкв патыс, кумыска ма̄ниг щар пулиг хот-сакватавес, та̄ра хот-вущкасаслум. Ань матыр ва̄рнэм э̄лы-па̄лт о̄влэ̄т ханищтахтэ̄гум, тувыл ущ ма̄щтырлэ̄гум.

	Стихыт ам школат ханищтахтамум па̄сныл хансэ̄гум. Пенсиян минамум юи-па̄лт то̄нт ты са̄в хансуӈкв патсум. То̄ванакт школатт ман садикытт рӯпитан ма̄хум а̄нум во̄вияныл, та̄н ма̄гсыланыл матыр вос хансэ̄гум. Ань титыт ловиньтан нэ̄пакум ты та̄ратавес.

	Ам хӯрум ня̄врам о̄ньщēгум, акв а̄ги ос тит пыг. Та̄н пуссын я̄нас колта̄глыл о̄лэ̄гыт. Та̄нанылн ня̄враманыл янмалтаӈкв нё̄тэ̄гум. 

	Са̄в та̄л ма̄н, ӯсувт о̄лнэ соссаӈ ма̄хум, акван-атхатыглэ̄в, ка̄ркам хо̄тпав Альбина Петровна тав ма̄навн атыглыянэ. Югорск ӯсув сака яныг кос а̄ти, ос тыт о̄лнэ ма̄хум ма̄ньщи ос ханты мир урыл са̄выӈпа̄лэ нэ̄матыр ат ва̄гыт. Матъёмас ялпыӈ хо̄талыт ва̄рыглавет, тув са̄в мир ёхталы, сака пӯмщалахтэ̄гыт».

	Нина Георгиевна сака ёмас сымыӈ хо̄тпа, тав ань са̄всыр ма̄н во̄выглаве, округувт о̄лнэ ма̄щтыр ма̄хумн ва̄ве. Пус ка̄т, пус ла̄гыл э̄лаль вос о̄лы.

	 

	 

	Валентина 

	Хозумова

	 



Жительница города Югорска Нина Георгиевна Рукова стихи начала писать со школьной скамьи. Может, именно с той поры у нее зародилась любовь к поэзии. Затем был перерыв, занималась воспитанием своих детей.
Выйдя на пенсию, она вернулась к творчеству. Недавно вышел второй сборник ее стихов под названием «Словно белки мысли скачут».
Родители Нины Георгиевны выходцы из разных мест. Отец, Георгий Александрович Ануфриев, происходит из многодетной семьи коми-зырян, в которой воспитывалось двадцать детей. Его отец после смерти первой жены остался с десятью детьми на руках, затем он вновь женился. В новой семье родились еще десять детей. 
Мать Нины Георгиевны родом из Омской области. В тяжёлые предвоенные годы, когда кругом был голод, их семья на  трех подводах приехала в Кондинский район, там и обосновались. Мать, Прасковья Гавриловна, во время войны училась в педучилище, который окончила в 1946 году. На работу ее направили в поселок Няксимволь Березовского района, где она 31 год проработала в школе.
Дочь Нина пошла по ее стопам, она также проработала с детьми более тридцати лет. За свой многолетний добросовестный труд Нина Георгиевна удостоена звания «Ветеран труда Ханты-Мансийского автономного округа – Югры». В свободное от домашних забот время она занимается любимым делом – пишет стихи для детей и для души. Для нее организовываются творческие встречи с жителями города, которым она с большим удовольствием читает свои поэтические произведения.
Валентина УЗЕЛЬ
