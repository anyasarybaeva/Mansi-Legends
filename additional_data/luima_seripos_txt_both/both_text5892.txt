
Ма̄ньполь э̄тпос хо̄тыт ос са̄тыт хо̄талыгт Ханты-Мансийск ӯст «Кубок губернатора Югры среди оленеводов» нампа са̄лыл каснэ хо̄тыт ва̄рмаль ва̄рыглавес. Ӯсувн Ха̄льӯс, Белоярский, Сургутский, Нижневартовский ос Ханты-Мансийский районытныл ва̄т нупыл ат ка̄ркам сосса хо̄тпа касуӈкве тыг ёхталасыт. Пуссын аквъёт хо̄тхуйплов хум, онтолов нэ̄ хо̄тпа о̄лыс.
Ты касыл округ мир­колт рӯпитан ма̄хум 2013 та̄л па̄сныл ва̄рыглаӈкве о̄вылтасаныл. Округ кӯщай нэ̄ Наталья Ко­марова ос ва̄ӈын хум Алексей Забозлаев о̄с ты ялпыӈ хо̄талн ёхта­ласы̄г. Тэ̄н са̄лыӈ ма̄хум пуссын ты ялпыӈ хо̄та­лыл янытласанэ̄н. 
Ты тэ̄ла э̄лаль тотуӈкве «Лукойл - Западная-Сибирь», «Сургутнефте­газ», «Газпромнефть-Хан­тос» ос ма̄-во̄й ма̄ныл но̄х-винэ мо̄т компа­ният нё̄тмил ва̄рēгыт. Та̄н каснэ хо̄тпат ма̄гыс мӯйлупса щё̄питэ̄гыт ос пормасыт тотнэ ма̄гыс ма̄шинат мыгыт.

Са̄лыӈ ма̄хум о̄влэ̄т та̄нки ма̄нанылт касэ̄­гыт. Тот хотьютаныл но̄х-паты, та та̄ксар ос молях яласан хо̄тпат щар ё̄рыг о̄лнэ̄ныл ма̄гыс касуӈкве тыг та кēтавет. Тыт о̄выл места вим хо̄тпа округ губернатор кубокыл миве. 
Касыл «Мустанг» нампа лувыт о̄щнэ ма̄т щё̄пита̄лвес. Тот мӯй ма̄хум ма̄гыс яныг ӯщлахтын кол ӯнттым о̄лы. Та̄н пуссын акв ма̄т о̄лсыт. Ка̄сыӈ хо̄тпа такви са̄лыянэ тыг то­тыглас. То̄ва хо̄тпат э̄тэ-хо̄талэ палыт Ханты-Мансийск ӯс мус йисыт. Са̄лыӈ сунаныл, са̄лы тэ̄паныл ос ё̄рнколаныл ёт вуйласаныл. Яныг ма̄шинан та̄лттым тот­саныл. Каснэ ма̄ ляпат ё̄рнколаныл тӯщтала­сыт, тот тэ̄нут па̄йтсыт ос ӯщлахтасыт. 

О̄выл хо̄тал са̄лыӈ ма̄хум яныг колнакт акван-атыглавēсыт. Та̄н тот нэ̄пакн хансым щирыл та̄нки рӯпата­ныл урыл китыглавē­сыт. Са̄лыт ӯнттынэ̄ныл порат хумус ӯргалаӈ­кве, а̄гмыӈыг ēмтнэ̄ныл порат хумус пусмалтаӈ­кве э̄ри, тыи ос мо̄т тэ̄лат урыл хассыт. 
Хотьют маныр ва̄г, та ла̄тыӈ торыг по̄с щур­тумтас. Ты ва̄рмаль щирыл са̄лыӈ хо̄тпат баллыл майвēсыт. Тувыл каснэ тэ̄ла оигпан юи-па̄лт, хо̄тпа манаса̄вит балл атыс, пуссын акван-ловиньтавет. Юи-о̄вылт са̄внув балл атум хо̄тпа но̄х та паты.

Ха̄льӯс район Саран­па̄вылныл ловманкем э̄лумхо̄лас ёхталас. Са̄лыӈ ма̄хум кӯщаиг тот Анато­лий Валей лов арыгтем та̄л рӯпиты. Тав такви о̄с тыг ёхталас. Ань ты порат са̄лыӈ ма̄ньлат хо̄тпат тыт кассыт. Ты Сергей Хозяинов, Сергей Хатанзеев оматэ ёт Оксана Хатанзеева, Дмитрий Солянов, Александр Рочев ос мо̄таныт, та̄н пуссын нёлоловит бригадат рӯпи­тэ̄гыт.
Данил Вынгилев Тамара э̄кватэ ёт о̄лсыг. Елена Рокина о̄с ёхталас. Данил Саранпа̄выл сов­хозт ветеринарыг рӯ­питы. Са̄лыт а̄гмыл ул вос ēмтэ̄гыт, та̄наныл при­вивка-уколыл тӯщтыянэ ос акваг уральтым о̄нь­щиянэ. Э̄кватэ Тамара са̄ртын ё̄рнколт рӯпитас, ань па̄вылт о̄лы. Мо̄рсыӈ порат са̄лыӈколн яланты.

Каснэ са̄лыт ос мо̄т э̄рнэ пормасыт ӯс мус кит яныг ма̄шинал Олег Вокуев ос Фёдор Рокин тотсы̄г. Тэ̄н ё̄рнколыт тӯщтуӈкве ос мо̄т рӯ­пата ва̄руӈкве нё̄тсы̄г. 
Пēс порат Саран­па̄вылт са̄в са̄лыӈкол о̄лыс. Ань ты накт тот нила бригада хультыс. Анатолий Валей ла̄вме щирыл, ань ка̄сыӈ бри­гадат хӯрум со̄тыра са̄­виткем са̄лы о̄ньщаве, тыгыл но̄х ат са̄вми, аквтēмыг о̄лы. Са̄лыӈ ма̄хум олнаныл хосан юв ат хультуптавет, та̄ра ойтавет. Та̄л сыс акв щёс па̄вылн ӯщлахтуӈкве ёхталэ̄гыт. 

Ос ань са̄выӈпа̄лэ яныгпа̄ла хо̄тпат хульт­сыт, ма̄ньлат ма̄хум тот рӯпитаӈкве ат ка̄сащē­гыт, олн мощща ойтаве. Са̄лы ӯрнэ хо̄тпат рӯпа­таныл сака та̄рвитыӈ, та̄н ащирмат, раквыт, во̄т порат тох та рӯпитэ̄гыт. Тыима̄гыс ма̄ньлат ма̄хум па̄вылт манос ӯст о̄луӈкве хультэ̄гыт, са̄лыӈколн ат минэ̄гыт. 
Ань сосса ма̄хум ат районытныл ёхталасыт, то̄ва хо̄тпат халанылт ва̄йхатэ̄гыт. Нэ̄т-хумыт та̄нки са̄лыӈ суныл та­хамтым, ёсал масхатым ос аквторыг касым ми­насыт, тыньщаӈ па̄хв­тысыт ос мо̄т ва̄рмаль щирыл кассыт. Щар ма̄ньлат хо̄тпа нёлолов­хуйплов та̄лэ, яныгпа̄ла хо̄тпа ос хо̄тпан та̄лэ о̄лыс. 

 
Са̄в мӯйлупса Сургут­ский районныл ёхталам са̄лыӈ хо̄тпат висыт. Та̄н ты каснэ тэ̄лан сака ёмщакв щё̄питахтасыт. Тот о̄лнэ ма̄хум нот па­лытыл са̄лы ӯрим о̄лэ̄гыт. Ань ты накт та ма̄т пус­сын аквъёт китса̄т арыг­тем са̄лыӈ хо̄тпа рӯпиты. 
Ка̄сыӈ са̄лы пӯӈ аня­нылт атса̄ткем са̄вит са̄лы о̄ньщēгыт. Са̄в са̄лы о̄ньщуӈкве ат вēр­мēгыт, ма̄наныл янытэ̄т я̄ӈкылмаӈыг о̄лы. Ты коныпал та̄н ляпанылт са̄в ма̄-во̄й ма̄ныл но̄х-винэ компаният рӯпи­тэ̄гыт. Яныг пӯӈ аня о̄ньщуӈкве ат а̄ртми.

Са̄лыӈ суныл касум хум хо̄тпат халт о̄выл места Виталий Вылла вис. Китыт места Юрий Кузьмич Тарлин вис, тав Белоярский районт о̄лы. Хӯрмитыг Сургутский районт о̄лнэ хум Виталий Русскин ёхтыс. 
Э̄кват халт са̄лыӈ суныл касым о̄выл места Сургутский районныл Виолетта Сопочина вис. Китыт нэ̄ Сургутский районныл Анастасия Комтина ёхтыс. Хӯрми­тыг ос Сургутский районт о̄лнэ нэ̄ Лидия Покачева ёхтыс.

Ё̄рнколт щар атыӈ тэ̄нут па̄йтым о̄выл места Саранпа̄вылныл о̄лнэ нэ̄ Тамара Вынгилева вис. Китыт местат Алла Русмиленко, тав Ханты-Мансийский районт о̄лы. Хӯрмит места Белоярский районт о̄лнэ нэ̄ Валентина Тарлина вис. Та̄н пуссын ёмас мӯйлупсал майвēсыт.
Касылыт оигпам юи-па̄лт ка̄сыӈ хо̄тпат атум балланыл акван-ло­виньтавēсыт. Тох ēмтыс, о̄выл места Сургутский районныл ёхталам хум Виталий Юрьевич Вылла но̄х-патыс. Хум ка̄ркамыг касме ма̄гыс «Бураныл» мӯйлуптавес. Э̄кват халт ос Сургутский район Русскинская па̄выл­ныл о̄лнэ нэ̄ Виолетта Сопочина но̄х-патыс. Тав о̄с «Бураныл» мӯй­луптавес.
Ты коныпал ёмас ё̄рнкол щё̄питаме ма̄гыс китыт местал Саран­па̄выл ма̄хум майвēсыт. Щар нё̄тнэ са̄лыӈсун ма̄гыс о̄с Саранпа̄выл­ныл ёх­талан хум Сергей Анатольевич Хатанзеев янытлавес. Тыщир ты сосса ма̄хманув мӯйлы­сыт. Ка̄сыӈ хо̄тпа ща̄г­тым хультыс. 



В Ханты-Мансийске 6-7 марта прошёл VI конкурс профессионального мастерства среди оленеводов Ханты-Мансийского автономного округа – Югры. В этом году его участниками стали 22  человека: 13 мужчин и 9 женщин. Участники состязаний приезжали из Берёзовского, Белоярского, Сургутского, Нижневартовского и Ханты-Мансийского районов. Организаторами соревнований является правительство Югры. 
 
Праздник посетили глава региона Наталья Комарова и заместитель губернатора Югры Алексей Забозлаев. Они поприветствовали участников соревнований и пожелали удачи в нелёгких состязаниях. Ежегодными спонсорами оленьих гонок являются нефтяная компания «Лукойл – Западная-Сибирь», «Сургутнефтегаз», «Газпромнефть-Хантос» и другие. 
 

В Ханты-Мансийске встретились лучшие оленеводы Югры. Мероприятие проходило в конноспортивном клубе «Мустанг», каждый из участников соревнований привозил с собой свои нарты и оленей. У каждого района работал свой чум, где можно было попробовать национальные  блюда. Сначала оленеводы приняли участие в соревновании по знанию теории. Каждый участник состязаний ответил на вопросы по основам анатомии, зоологической части оленей, о методах их содержания и разведения, о том какие болезни бывают у оленей и на многие другие. Из посёлка Саранпауль Берёзовского района приезжали порядка десяти человек. Директором совхоза Саранпаульской оленеводческой компании больше десяти лет является Анатолий Валей, он также приезжал на праздник. Сегодня в Саранпауле осталось четыре оленеводческие бригады, в каждой бригаде выпасают примерно по четыре тысячи оленей. В этом году в соревнованиях приняли участие саранпаульские оленеводы - Сергей Хозяинов, Сергей Хатанзеев, Оксана Хатанзеева, Дмитрий Солянов, Александр Рочев, Данил Вынгилев, Тамара Вынгилева и Елена Рокина. 
 

На конкурсе профессионального мастерства среди оленеводов автономного округа на Кубок губернатора Югры югорские оленеводы продемонстрировали свое мастерство в семи номинациях. Так абсолютными чемпионами стали оленеводы из Сургутского района  Виталий Вылла и Виолетта Сопочина. 
 

В номинации «Лучший производственный показатель» победителями стали жители Белоярского района: 1 место заняла Светлана Тарлина; 2 место - Юрий Тарлин и 3 место завоевал Александр Пяк. 
 

«Чемпионами многоборья (среди мужчин)» стали:
1 место - Виталий Вылла (Сургутский район); 2 место - Юрий Тарлин (Белоярский район); 3 место - Виталий Русскин (Сургутский район).
 

«Чемпионками многоборья (среди женщин)» были признаны жительницы Сургутского района: Виолетта Сопочина (1 место), Анастасия Комтина (2 место) и Лидия Покачева (3 место).
 
В номинации «Лучшее национальное жилище» 1 место занял Межпоселенческий центр национальных промыслов и ремёсел Нижневартовского района; на 2 месте - Саранпаульская оленеводческая компания из Берёзовского района. 3 место заняла Майя Швейд (Сургутский район). 
 

 «Лучшая национальная кухня»:
1 место заняла жительница Саранпауля Тамара Вынгилева; 2 место взяла Алла Русмиленко из Ханты-Мансийского района и 3 место заняла Валентина Тарлина из Белоярского района. 
 
«Лучшая оленья упряжка»:
В этой номинации 1 место занял оленевод из Саранпауля Сергей Хатанзеев, 2 место взяла Антонина Никонова из Ханты-Мансийского района. 3 место занял Виталий Вылла из Сургутского района.
 

В номинации «Ветеран оленеводства» победителем признана оленевод из Ханты-Мансийского района Антонина Никонова, а самым молодым оленеводом назван Фёдор Казанжи из Нижневартовского района.
 
Конкурс профессионального мастерства среди оленеводов автономного округа за кубок губернатора Югры проводится уже с 2014 года. Основной целью конкурса является повышение квалификации профессионального мастерства и повышение престижа профессии оленевод.
 

