
Мо̄лты та̄л оигпам порат «То̄рум Маа» музей рӯпитанэ̄тэ па̄сныл 25 та̄лэ то̄влыс. То̄нт та̄н тамле мӯйлуптан ва̄рмаль ва̄рыгласыт. Ва̄т нупыл ат та̄л кастыл ма̄хмытын ва̄т нупыл ат пормасыл вос мӯйлуптавет.
Та̄н то̄нт музейн ханты ос ма̄ньщи ма̄хманувн хо̄тпан нупыл акв пор­масыл тотвēсыт. Та̄н та пормасыт пуссын ём­щакв ханищтасаныл, нэ̄пакн хассаныл ос сус­сылтап та ва̄рсыт. Ань ос ма̄хум мӯйлуӈкве, пормасыт сунсуӈкве во̄вияныл. Выставка­ныл «Дары и дарители» намыл намтсаныл. Сус­сылтап о̄вылтым по­рат музей кӯщаяныл В.Н. Кочетыгова пормас мӯйлуптам хо̄тпатын яныг пӯмащипа ла̄тыӈ ла̄выс. Н. Чайникова пēс ма̄ньщи са̄ӈквылтап мӯйлуптам, ты Тӯрва̄т па̄вылныл тотым са̄ӈквылтап 18 нот порат ва̄рим о̄лыс. Ты коныпал са̄сныл ю̄нтым са̄всыр а̄ны-са̄ныт, а̄канит, ка­саит сыпалиӈ та̄гыл маимат. Е.А. Нёмысова тав ва̄т нупыл ат пор­мас музейн мӯйлуптам, са̄всыр а̄канит, супыт, турло̄псыт, пальсакыт ос сакныл хартым хо­рамыт. Е.А. Белявская, Саранпа̄вылт о̄лнэ э̄ква, щēпт о̄щнэ телефон пи­нумтан хӯрыгсов мӯйлуптас. Хӯрыгсове са̄лы совныл ю̄нтыстэ ос хорамыл по̄слыстэ.
Владимир Шесталов Софья э̄кватэ̄нтыл Юван Николаевич ма̄ньщи супе о̄с та музейн тотыстэ̄н, мӯйлуптастэ̄н. Юван Шесталов тав ты му­зей ва̄руӈкве о̄вылтастэ ос са̄в ё̄ре ты ёмас тэ̄ла ма̄гсыл пиныстэ. Ань ма̄ньщи поэтув супе тот сунсыглым о̄ньщуӈкве патаве. Ма̄н номсэ̄в, са̄в мир тав пормасэ сунсыглаӈкве ёхталаӈкве патэ̄гыт. Музейт рӯпитан нэ̄ И.С. Ксенофонтова ка̄сыӈ пормас урыл ёхта­лам ма̄хумн потыртас. Колледжит ханищтах­тын а̄гит А.Р. Станис­лавец ос И. М Молда­нова ёт тув ёхталасыт. М а̄ н ьл а т х о̄т п а т ы н соссаӈ мир урыл матыра̄ т и в а̄ ӈ к в е , в а̄ и м , пӯмыщ. Та̄н тот татем ты ёмщакв хӯнтлысыт ос маныр ат торгам­тасыт, тот рӯпитан ма̄хум титыгласаныл.



Соссаӈ мир культура - Культура коренных народов Севера