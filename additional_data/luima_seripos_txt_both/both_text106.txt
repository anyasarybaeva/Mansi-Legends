
 
Мария Тасманова потыртам потыр. Тав щар са̄ртын ня̄йт хум о̄ньщас, наме о̄лыс Василий Миронович Самбиндалов. Тав пēс о̄с са̄лы ӯрыс. Мариял акваг нё̄рт яласасы̄г, ня̄врам ат о̄щсы̄г. Акв порат туи нё̄рт са̄лы кинсым ё̄мсы̄г. Ва̄гтал патсы̄г, ёлӯнтсы̄г. Сунсэ̄г мувал, са̄лыянэ̄н кос кинсэ̄г. Аквмат порат, хосат, нё̄р о̄вылт матырсыр­мат сэ̄мыл поталы нэ̄глыс.
Ващька ла̄ви: «Ул во̄рто̄лн о̄йка. Хосат, ос аманур такем яныг?» Э̄лаль сунсыглахтэ̄г. То̄н май та э̄ртум ла̄вум во̄рто̄лн о̄йкатэ̄н акваг тэ̄н палтылэ̄н молях та ё̄ми. Щар во̄рто̄лн о̄йка хурип а̄ти.
Яныг, пуныӈ пота­лы э̄лумхолас хурип. Ващка ань ня̄йт о̄лыс. Ня̄йтн та ёхтувес, ос воссыг нэ̄матыр ат вēрмēг ва̄руӈкв, тох ке ты пувавēг. По­тыртас, ня̄йтыс, ня̄йтыс. Мēӈквēн та пēрумтахтас, самагēн сунсым щар мо̄т ляльт тувыл та минас.
Та юи-па̄лт воссыг нэ̄мхуньт ат ва̄щиньтастэ̄н. Мария такви тамле ва̄рмаль ат ва̄нэ нэ̄, сака хот-рохтыс, ла̄ви, сака пилыщмаӈ, хунь тамле ма̄н ēмтэ̄гын.
Ня̄йт ма̄хум ё̄рыт о̄лсыт, лю̄ль матыр щеркит, са̄й ут нэ̄глы ке, та̄н вēрмысыт мо­лях ня̄влуӈкв. Та̄н ё̄рт о̄лсыт, пēс тэ̄н-айнут та̄наныл пилсыт.
Ань тамле э̄лмхо̄лас а̄тим. Са̄й утыт ӣти юн ё̄муӈкв патсыт, э̄лмхо̄ласыт анькег акваг пилата̄луӈкв патвēсыт, пилэ̄гыт.
Ты хурит Мария ТАСМАНОВА по̄слым о̄лы.
Татьяна БАХТИЯРОВА



Среди манси многие обладали даром ясновидения. В Свердловской области когда-то жил предсказатель Самбиндалов Василий Миронович. Его жена Тасманова Мария рассказывала, как однажды они с ним пошли в лес. И там ему явился лесной богатырь Менкв. Испугавшись, он начал проводить обряд изгнания непрошенного гостя. Когда тот исчез, они с женой еще долго не могли прийти в себя.
