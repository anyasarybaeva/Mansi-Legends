
Ханты-Мансийск ӯст ма̄-вит ӯргалан Департамент колт йильпи нэ̄пак суссылтавес. Тав рущ ла̄тӈыл ла̄ваве - «Красная книга». Та нэ̄пакт округ янытыл мощщаг хультум ӯйхулыт, во̄рт яныгман са̄всыр лӯптаӈ пумыт ос ла̄хсыт урыл тот хансыма ос хурияныл суссылтавет. «Вы̄гыр нэ̄пак» лов та̄л сыс акв щёс ва̄рыглаве.Ты кастыл кӯщаиг о̄лнэ тит хумыг тув ёхталасы̄г. Акватэ наме Евгений Петрович Платонов, тав округ 

	янытыл ма̄-вит ӯрга
	лан Департамент тармыл кӯщаиг о̄лы. 

	Мо̄танэ ос Сергей 

	Владимирович Пикунов, тав ма̄-вит ос 

	ӯйхул ӯргалым округ янытыл кӯщаиг рӯ
	питы. 

	Ва̄рмаляныл о̄выл-тан порат кӯщаиг ма̄хум янытлан ма̄гсыл потыртаӈкв во̄выглавесы̄г. Евгений Платонов ла̄выс: «Тыхо̄тал ам яныг пӯмащипа ла̄тыӈ ма̄-вит ос ӯйхул ӯргалан ма̄хмытын ла̄вēгум. 

	Та̄н та̄рвитыӈ рӯпа-таныл ма̄гсыл ма̄н иӈ са̄всыр мо̄рсыӈ ӯйхул ка̄салаӈкв вēрмēв. Та ма̄хмытын ма̄н ня̄враманув яныг пӯмащипа ла̄вуӈкв иӈ патэ̄гыт». 

	Тувыл э̄лаль Сергей Пикунов ла̄выс: «Ам ос ты йильпи «Вы̄гыр нэ̄пак» щё̄питан ма̄х-мытын ла̄вēгум. Та̄н ты ма̄гсыл са̄в рӯпата ва̄рēгыт. Ва̄рум рӯ-патаныл щирыл ань ос ма̄-вит ос ӯйхул ӯргалан ма̄хмытын 

	кӯстырнувēг рӯпи
	таӈкв паты. Ма̄н-тина̄нувн ма̄в сыстамыг ос ӯйхуланув са̄литым щирыл о̄нь-щуӈкв э̄ри. Акван-нё̄тхатым ань о̄лнэ 

	осыӈ «Вы̄гыр нэ̄па
	кув» ущ тах во̄в
	тами». 

	Округувт щар о̄выл тамле нэ̄пак 1999 та̄лт та̄ратавес. Нэ̄пак щё̄питан ма̄гсыл тит хо̄тпаг рӯпитасы̄г.  Тыи Виктор Андреевич Галинки, тав ань ма̄-вит ӯргалан государственный инспекторыг рӯпиты. Тувыл Антонина Федоровна Тарханова, тав округ янытыл о̄лнэ экологический фонд тармыл председателиг о̄лы. Тэ̄н ты тит ёмас, ань ты нэ̄пак щё̄питан кастыл са̄выӈпа̄лэ потрыт атсы̄г. Антонина Федоровна «Заслуженный эколог Российской Федерации» нам 

	о̄ньщи. 

	Ӯйхул ӯргалан урыл хӯрум доклад о̄лыс. Ловиньтам нэ̄паканыл 

	пуссын ма̄-вит ӯргалан ма̄т рӯпитан ма̄хмы-тын щё̄пита̄лвēсыт. Потраныл халт та̄н ла̄всыт: «Ӯйхуланув, 

	са̄всыр хорамыӈ лӯп-танув ос ла̄хсанув хультуптан ма̄гсыл ма̄навн та̄н о̄лнэ ос яныгман ма̄наныл сыстамыг о̄ньщуӈкв э̄рēгыт. Ма̄н округувт тамле ма̄ 

	мощща. Таима̄гсыл 

	ма̄н ань ты э̄лаль номсахтэ̄в, хоты ма̄т ӯргалаӈкв э̄рēгыт.  

	Округув янытыл  

	тамле хурип нила ма̄ ва̄рēв. Акватэ Нё̄ранув ляпат, тувыл хо̄талув нэ̄глын ēрт тит ма̄ ва̄руӈкв э̄ри. Та коны-пал ос тит ма̄ Лордовский ос Базуковский нампа ма̄-вит ӯргалан ма̄нь ма̄г янгыг щё̄-питаӈкв номсэ̄в.  Э̄рнэ нэ̄паканыл щё̄питаӈкв э̄рēгыт. Ты ма̄гсыл матахтем та̄л э̄ри. Щар ма̄к са̄в ёмас сыстам ма̄т 

	Нё̄р нупыл о̄лэ̄гыт. Тот ма̄-витэ щар ма̄к сыстамыг хультуптаӈкв ты э̄ри. 

	Яныгман мирув ма̄нь та̄гыл ма̄-витув сыстамыг о̄ньщуӈкв ос ӯргалаӈкв вос хань-щувлэ̄гыт. То̄нт ты 

	о̄лнэ ма̄в хосан сыстамыг хульты». 

	Тув ёхталам мир пуссын ты йильпи 

	«Вы̄гыр нэ̄пакыл» мӯй-луптавесӯв. Тав, со̄ль,

	матыр та̄ра-паттын ма̄гсыл ёмас нэ̄пакыг тэ̄лыс.

	 

	Александр ВЬЮТКИН

	 



29 апреля 2014 года в Ханты-Мансийске прошла презентация нового издания «Красная книга Ханты-Мансийского автономного округа - Югры», выпущенная в печатном и электронном виде.
На презентации присутствовали Евгений Петрович Платонов, директор департамента природных ресурсов и  несырьевого сектора экономики Югры, и Сергей Владимирович Пикунов, руководитель Службы по контролю и надзору в сфере охраны окружающей среды, объектов животного мира и лесных отношений.
Евгений Платонов сказал: «Хочется, чтобы «Красная книга Ханты-Мансийского автономного округа – Югры»  через 10 лет стала тоньше, но не оттого что, виды исчезают, а оттого что удаётся восстановить популяцию».
Книга переиздается один раз в 10 лет. Была учреждена постановлением губернатора от 28 октября 1999 года и издана по заказу правительства автономного округа. Исследованием, изучением флоры и фауны округа стали заниматься Виктор Андреевич Галинки и Антонина Федоровна Тарханова. На сегодняшний  день в реестре Красной книги Югры  находится 265 объектов  животного и растительного мира, из которых 48 животных, 150 растений, 29 лишайников, 38 грибов.
Александр ВЬЮТКИН
