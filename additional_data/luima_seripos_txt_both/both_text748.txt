

	Ма̄н округувт Нефтеюганск ӯс ляпат «Юган» нампа санаторий о̄лы. Тот ма̄хум янге-ма̄не пусмалтахтэ̄гыт ос ӯщлахтэ̄гыт. То̄ва хо̄тпа пӯльницаныл лēккарēн тув кēтаве, то̄ва ос такви путёвка нэ̄пак ёвты (тынэ налыман нупыл ат со̄тыра са̄виттем солко̄ви). Ка̄сыӈ хо̄тпа тот нёлоловхуйплов хо̄тал о̄лы, о̄лнэ колнакыл миве, са̄всыр щирыл пусмалтаве, тыттаве. Ва̄т са̄грапнал э̄тпост ам тот о̄лсум, пӯльница па̄лыл лēккарумн тув кēтыглавēсум. Ювле хультум та̄л рēтыӈ ю̄свой э̄тпосэ̄т ты санаторий ва̄т та̄лэ то̄влум. Кӯщаиг Виталий Иванович Чехута тав о̄лы. Хум тот  онтоловхуйплов та̄л рӯпиты, «Отличник здравоохранения РФ» намыл майвес. Виталий Иванович тув патхатаме юи-па̄лт санаторий сака ёмащакв рӯпитаӈкве патыс. Ва̄т та̄л сыс тот 98 со̄тыра 532 хо̄тпа пусмалтахтас (та̄н халанылт: 22 со̄тыра 982 хо̄тпа – ня̄врамыт ос ма̄ньлат ма̄хум, 4 со̄тыра 571 хо̄тпа – а̄гмыӈ-мосыӈ ма̄хум, 1 со̄тыра 530 хо̄тпа – яныг хо̄нт порат хо̄нтлум ма̄хум пусмалтахтасыт ос ӯщлахтасыт). 

	Тот са̄т яныг лēкка
	рыт (терапевт) рӯ-питэ̄гыт, акв лēккар э̄кват пусмалты, акв лēккар ос ӯлщ-пуӈк пусмалты, са̄т ма̄нь лēккарыт массаж ва̄рēгыт, онтоловхуйплов ма̄нь леккарыт физиотерапият рӯпитэ̄гыт, атпан нупыл ат хо̄тпа тэ̄нут па̄йтнэ колт рӯпитэ̄гыт, са̄в хо̄тпа колкан ловтэ̄гыт манос кол ӯрēгыт.

	О̄влэ̄т ты санаторий акв накпа йӣв корпус ос тэ̄нут па̄йтнэ ма̄гыс ма̄нь колнак о̄ньщас. Та̄л сыс 1 со̄тыра 500 хо̄тпа туп пусмалтахтуӈкве вēрмыс. Ань тав ат корпус о̄ньщи (ма̄хум тот о̄лэ̄гыт-хӯлэ̄гыт), кит тэ̄нэ колнак, поликлиника, водолечебница, ад-министративный кор
	пус, спортивный комплекс. Ма̄нь ня̄врамыт ма̄гыс ёнгын колнак о̄лы. Санаторият ань аквторыг 260 хо̄тпа пусмалтахтуӈкве ос ӯщлахтуӈкве вēрми. Та̄л сыс 5 со̄тыра арыг хо̄тпа тув яланта̄лы.

	Ма̄хум са̄всыр ваннатыл ва̄равет (яныг хуран пусмалтан вит со̄саве, хо̄тпа тот та хуйгала̄лы), тувыл массажыл ва̄раве (алписове мощ таӈращлаве), ша̄нька ня̄нь хурип исум утыл а̄гмыӈ ма̄тэ пинаве, лап-лэ̄паве (хо̄тпа тох щё̄с охса ӯщлахты). Тот акв тамле пӯмыщ пусмалтан ва̄рмаль о̄лы – иглоукалывание. Хо̄тпа пусмалтан ма̄гыс ю̄нтупытыл тӯщтаве, ю̄нтупанэ ёт хусахтем кӯм  хуйгала̄лы. Ма̄хум ингаляциял ва̄равет (тэ̄рпил лылтэ̄гыт), пусмалтан ща̄ил айтавет, физкультура ва̄рēгыт ос мо̄т са̄всыр щирыл пусмалтавет. 

	Нэ̄пак ловиньтан колнак рӯпиты. Тот са̄всыр ёмас нэ̄пакыт, журналыт ман газетат пуссын о̄лэ̄гыт. Пусмалтахтан юи-па̄лт ма̄хум мощ кон ё̄мыгтаӈкве вēрмēгыт, ёсал ман сунсовыл тахсуӈкве ро̄ви. Ты санаторий тарыг йӣвыӈ ма̄т ӯнттувес, во̄рыӈ ма̄т, ляпат воссыг нэ̄матыр кол а̄тим. Туп ӯщлахтан ма̄гсыл акв база о̄лы, ма̄хум тув Нефтеюганск ӯсныл ёхталэ̄гыт, ёсал тахсэ̄гыт. Школаныл ня̄врамыт тув тотавет, манос щēмьяӈ ма̄хум ёхтэ̄гыт, тот маттем та тахсэ̄гыт, ёмас, сыстам лылыēпыл лылтэ̄гыт. Ня̄врамытын тай атхунь пӯмыщ. Суныл тахсынэ̄ныл порат, ос сунсоврищаныл по̄хан-тӯщтыгпияныл, сып ёлы-па̄лн па̄п паттанылт та тахамлэ̄гыт.  Ща̄гтаклым, мовиньтым тот та повара̄лэ̄гыт, пальтасоврищаныл тӯйтыл лап-пēрыгтыяныл.     

	Я̄тил ма̄ньщи ма̄хум, хотьют ка̄сащи те, тув ялэ̄н, мощ ӯщлахтэ̄н, пусмалтахтэ̄н. Пусмалтахтан леккаранын китыглэ̄н, эрыӈ путёвкал мивēн. На̄нти тув звонитаӈкве о̄с вēрмегы̄н, ты «Юган» санатория тав телефонэ: 8 (3463) 23-88-96. Матыр китыглахтан ла̄тыӈ о̄ньщегы̄н те, тув звонитэ̄н, китыглахтэ̄н. Санаторият ёмас, сымыӈ ма̄хум рӯпитэ̄гыт. Пуссын пуста̄гыл о̄лэ̄н, пус ка̄т, пус ла̄гыл! 

	Светлана 

	Хозумова  

	 

	 



В Нефтеюганском районе функционирует санаторий «Юган», куда приезжают жители округа укрепить свое здоровье и, конечно, отдохнуть. В феврале прошлого года санаторию исполнилось тридцать лет. За эти годы там оздоровилось 98 532 человек, из них детей и подростков – 22 982, инвалидов труда и детей-инвалидов – 4 571, ветеранов ВОВ – 1 530.  
За добросовестный труд директор Виталий Иванович Чехута получил звание  «Отличник здравоохранения РФ».  За 19-летний период деятельности он добился больших преобразований лечебного учреждения. Сейчас в санатории трудится 209 человек.
Тридцать лет назад «Юган» располагался в одном жилом деревянном корпусе и небольшом помещении столовой. В настоящее время это лечебное учреждение считают здравницей Югры. Коллектив сумел не только выжить, но и создать комфортные условия для восстановительного лечения. Теперь санаторий имеет пять жилых корпусов, две столовые, поликлинический и административный корпусы, водолечебницу, спортивный комплекс. На оздоровление ежегодно принимают около пяти тысяч человек.  
В декабре прошлого года по направлению Окружной клинической больницы г. Ханты-Мансийск я побывала в санатории «Юган». Мне назначили комплекс оздоровительных процедур – ванны, массаж, иглоукалывание и другие. Рациональное питание, разнообразие блюд стали хорошим дополнением к лечению. Медицинский и обслуживающий персонал санатория доброжелательный. В свободное время гуляли на свежем воздухе, катались на лыжах и санках.
У людей, проживающих в округе, есть возможность получить лечение бесплатно. Кто желает оздоровиться в санатории «Юган», должен поинтересоваться о направлении у своего лечащего врача. Приобрести путёвку можно самостоятельно, стоимость на одного человека около  тридцати пяти тысяч рублей. Всем доброго здоровья!
Светлана РОМБАНДЕЕВА 
