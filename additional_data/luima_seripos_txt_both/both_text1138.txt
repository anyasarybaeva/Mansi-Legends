
Валентина Гавриловна Себурова, о̄парищ наме Гоголева, ва̄т арыгкем та̄л Ха̄льӯст ня̄врам ӯргалан колт воспитателиг рӯпиты. Ма̄ньщи нэ̄ такви рӯпататэ сака э̄руптытэ. Са̄в та̄л ка̄ркамыг рӯпитан ма̄гсыл Валентина Гавриловна  «Отличник народного образования»  намыл майвес.Ма̄ньщи нэ̄ такви урēт таи ла̄выс: «Ам А̄нъя па̄вылныл о̄лэ̄гум, тот нила класс мус ханищтахтасум. Атыт классын Ягрим па̄вылн интернатын кēтвēсум. 

	Тот  лов класс а̄стласум. Тувыл Ханты-Мансийск ӯст педагоги
	ческий училищат воспитателиг ханищтахтасум. 

	То̄нт увщим щēмьяӈ та̄гыл Ха̄льӯст о̄лыс, тав а̄нум тыг о̄луӈкве во̄выстэ. Ха̄льӯсн хунь 

	ёхтысум, садикт рӯпи
	таӈкве патусм. Щар о̄влэ̄т 

	ам палтум ялантан ня̄в
	рамыт ань та̄нки ня̄врамыӈыт. Ха̄льӯст  а̄нум ка̄салыяныл, та̄ра пащалахтэ̄гыт. Сымум такем ёмас, таса̄вит та̄л ювле хультыс, а̄нум номияныл, ат ёрув
	лыяныл.   

	Мēн увщим ёт тыт о̄лмыгтас-мēн, омамēн А̄нъя па̄вылт таккēт хультыс. Таве Ха̄льӯсн о̄луӈкве во̄выслумēн, тав ла̄выс, туп колэ, мисанэ, луванэ, а̄мпанэ ёт тыг ва̄нтлы. А̄нъя па̄вылт о̄лнэ кол хо̄т-лостласлӯв ос Ха̄льӯсн тотыслӯв. Тыт тав такви колэ̄т э̄лаль о̄лыс. Ань то̄ва порат А̄нъя 

	па̄вылн ялуӈкве кос таӈхēв, тувыл о̄лнэ кол тот ат о̄ньщēв, 

	тыи ма̄гсыл тув ат ялантэ̄в. 

	А̄гим ос пыгум хунь ма̄ниг о̄лсы̄г, омам тэ̄н ётэ̄н юн ӯнлыс. Ань нэ̄ хо̄тпа ня̄враме ёт хӯрум та̄л мус юн о̄луӈкве вēрми, са̄всыр пособия-олныл ойтавет, тыщирыл нё̄тавет. Ма̄н ня̄враманув янмалтамув порат тамле ёмас ва̄рмаль а̄тим о̄лыс, тыи ма̄гсыл юн ат ӯнлахо̄лсув, та̄ра рӯпитаӈкве минасӯв.  

	Училище а̄стламум юи-па̄лт о̄влэ̄т Ягрим па̄вылн о̄луӈкве номсысум.  Ягримныл А̄нъя па̄выл мус лё̄ӈхе а̄ти сака хоса, акваг юв ялантаӈкве вēрмынувум. Ань таса̄вит та̄л Ха̄льӯст о̄лэ̄гум, тыг ханьщувласум. О̄йкамēнтыл тыт яныг кол ӯнттысамēн, ань ня̄врамагмēн янгыг, сас мēн ётумēн 

	о̄лэ̄г. О̄йкам ханты хум, 

	Тугияны па̄вылныл о̄лы. Тав яныгмам па̄влэ̄н тай ялан
	талы. 

	Настя а̄гимēн школа а̄стламе юи-па̄лт Ханты-Мансийск ӯст 

	Югорский университетыт экономистыг ханищтахатас. О̄влэ̄т 

	Ханты-Мансийск ӯсн о̄лмыгтас, тот рӯпитас, пыге таккēт янмалтытэ. Тувыл тот о̄лнэ кол ат о̄ньщас ос ня̄враме садикн ат ялантас, тыи ма̄гсыл ювле Ха̄льӯсн 

	ёхтыс, ань мēн ётумēн о̄лэ̄г. Ань тав тыт многофункциональный 

	центрыт рӯпиты, ма̄хумн са̄всыр нэ̄пакыт ва̄руӈкве нё̄ты. Тот рӯпитаӈкве тавēн мӯсты. Миша пыгумēн о̄с Югорский университетыт ханищтахтас, ань ос Ха̄льӯст о̄лы, тыт рӯпиты. 

	Валентина Гавриловна ма̄щ-тырлаӈкве ха̄сы, са̄всыр пормасыт  сагуӈкве сака э̄рупты. Тувыл садикыт рӯпитым ма̄щтыр
	лаӈкве ат а̄лыми. Ха̄льӯст ма̄ньщит, хантыт ва̄й-хатэ̄гыт, нэ̄ хо̄тпат акван-атхатэ̄гыт, ю̄нсхатэ̄гыт, сакныл хартэ̄гыт. Ӯринэ̄ква 

	хо̄тал ос мо̄т ялпыӈ хо̄
	талыт о̄лыглам порат 

	акван-атхатыглэ̄гыт. Ма̄нь
	щи нэ̄ о̄с тув яланты, 

	Ха̄льӯст о̄лнэ соссаӈ ма̄хум ёт ва̄щинтахты ос ва̄йхаты.  

	Тамле сымыӈ ос ка̄ркам нэ̄ Ха̄льӯст о̄лы. Ам Валентина Гав-риловнан паща ла̄тыӈ кēтэ̄гум ос са̄в сымыӈ ла̄тыӈ ла̄вēгум. Пус ка̄т, пус ла̄гыл тавēн. 

	 

	Людмила Теткина

	 



Валентина Гавриловна Себурова родом из деревни Анеева Берёзовского района. Всё её детство  прошло в этой маленькой мансийской деревушке. Когда-то в Анеева работала начальная школа, где Валентина обучилась до четвёртого класса. Затем были годы учёбы в школе-интернате посёлка Игрим. Как вспоминает Валентина Гавриловна, после окончания школы перед ней не стоял мучительный выбор, какую профессию выбрать и куда пойти учиться. Она всегда хотела быть воспитателем в детском саду. И поэтому, после получения аттестата о среднем образовании, Валентина поступила в педагогическое училище города Ханты-Мансийска. Получив профессию, она поехала работать воспитателем в п. Берёзово. И вот уже более тридцати лет Валентина Гавриловна работает в детском саду. За все эти годы женщина ни разу не пожалела, что выбрала эту профессию. Ей всегда нравилось работать с детьми. Она умеет найти подход к каждому ребёнку. И именно поэтому Валентина пользуется огромным уважением среди своих коллег.  За многолетний и добросовестный труд Валентина Гавриловна удостоена  звания «Отличник народного образования».  
Она хорошо помнит своих первых выпускников, все они уже взрослые, многие живут в Берёзово. И они тоже не забывают свою воспитательницу и при встрече всегда здороваются. Валентине Гавриловне очень приятно, что воспитанники не забывают её.  
Вот только сетует женщина, что в настоящее время профессия педагога не так популярна среди молодёжи. Сейчас молодые люди стремятся стать юристами, экономистами, не многие желают работать с детьми. Ведь, может быть, среди этих молодых людей есть те, у которых и есть призвание быть педагогом, и они чувствуют, что многое могли бы дать своим будущим воспитанникам.
Людмила ТЕТКИНА
