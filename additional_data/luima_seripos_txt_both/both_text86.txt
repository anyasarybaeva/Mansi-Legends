
Я̄ӈк на̄тнэ э̄тпос нилахуйплов хо̄талныл окру­гувт во̄р ӯргалан ва̄рмаль о̄вылтавес. Ты урыл при­родный ресурс ос несырьевой сектор экономика де­партаментныл ла̄тыӈ тēтвес. Мо̄лты тув сыс сака са̄в ма̄т во̄рув на̄ин та̄йвес. Таима̄гыс ты та̄л на̄й харыгтан са̄в хо̄тпа рӯпитаӈкве вуйвес. Ань окру­гув янытыл 1005 хо̄тпа ты рӯпата ва̄руӈкв патэ̄гыт. Са̄всыр ма̄шинат ос э̄рнэ пормасыт ёвтвēсыт. Ху­сахтем Ми-8 вертолёт ос Ан-2 товлыӈха̄п ты кастыл щё̄питавēсыт. Акв ищхӣпыӈ товлыӈха̄п о̄лы, тав э̄лумхо̄лас та̄л тыламлы ос та хосыт на̄й тэ̄нэ ма̄т хо̄нтавет. Ты товлыӈха̄п рущ ла̄тӈыл «беспи­лотный летательный аппарат» ла̄ваве.



Лххалыт - Новости