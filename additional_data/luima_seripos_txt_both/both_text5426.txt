
Пēс йис порат ма̄нь­щи па̄выл яныг тӯр ва̄­тат о̄лыс. Туи порат тӯр витэ щар атырхарииг о̄лыс, то̄рум ёт аквхурипаг. Ос тэ̄лы ёхтын порат тӯр сака яныг-яныг.

Тӯр ва̄тат акв нэ̄ а̄ги­тэ ёт о̄лыс. Нэ̄ хо̄тал па­лыт акваг рӯпитас, хӯл пувыс ос а̄рпи ӯнтталас. Охсар ос нёхыс ма̄гсыл кēрняль ӯнтталас. А̄гитэ ос савыӈ о̄лыс, щар нэ̄­матыр ат ва̄рыс, хо̄тал палыт нас ё̄мыгтас, так­ви вильтэ витыт акваг та сунсыгластэ. Тӯи­иг ēмты, ка̄сыӈ хо̄тал хора­мыӈ лӯпта пуӈкын та ва̄риянэ, таитэ̄нтыл та нё̄тылтахты. 

Оматэ ла̄ви: 
— Манрыг хорамыӈ лӯптат маныгтыянын? Ма̄кēвт та̄н хосанув лю̄­лēгыт, ма̄хманув, ӯйри­щит ос во̄руит пуссын ща̄гтэ̄гыт, хунь нё̄тнэ лӯпта нупыл сунсэ̄гыт.

А̄ги оматэ нупыл та кантмаявес, тав ля̄льтэ та ро̄ӈхалтахтас, ла̄тӈа­нэ тай а̄нысан кӣвырн ат ла̄пēгыт. Тувыл по­ра ёхты, нё̄тнэ лӯптат ёл-патыглаӈкве патсыт, тав нё̄тнэ лӯптат та атыянэ, суприще са̄всыр лӯптал та хорамтытэ. Ты­ил ю̄нтыянэ, тувыл так­вина̄тэ та сунсыглы­тэ, та нё̄тылтахты. Мо̄т хо̄­тал ēмты, лӯптанэ то̄сэ̄­гыт, ёл-патыглэ̄гыт. А̄ги мо̄т лӯпта выг, тувыл о̄ста супн ю̄нтыянэ. Ка̄сыӈ хо̄тал тох та ва̄ри, ханса лиль­пи ха̄ль лӯптаныл, пащар ос ха̄пка лӯптаныл ва̄ри. Тох та о̄лы. Э̄кватн тав ка̄салаве, ха­ланылт та ла̄вēгыт:
— Сунсэ̄н, сунсэ̄н, ма̄н хо­ра­мыӈ, нё̄тнэ а̄гиюв тох та ва̄ри, маныр ат э̄ри, но̄х та масы.
Мо̄танытн ос ки­тыглаве:
— А̄ги, наӈын сав а̄ти, ка̄сыӈ хо̄тал хорамыт тох ва̄руӈкв?

Мо̄т э̄ква китыглахты: 
— Манхурип ялпыӈ хо̄талн наӈ тох мас­хатасын?
Савыӈ а̄ги хот-кант­маяве, ма̄хманэ лю̄ль ла̄тӈыл та пиныянэ. Колпох ма̄хманэ тавēн ла̄вēгыт:
— А̄ги, наӈ номсатта̄л ва̄­рим хорамыт масэ̄гын. Нас ёмас, нё̄тнэ сымыӈ ла̄тыӈ ла̄вēн ос ёмащакв потыртэ̄н. 

Тох туи пора та хо­лас, таквсы пора ёхтыс. Савыӈ а̄ги ка̄трищаге та по̄­лявег. Тав сахит ак­ван-атсанэ, сунсыгла­санэ, но̄х-масыгласанэ, тувыл пуссын колканн вущкасасанэ. Оматэ тӯр ва̄таныл юв ёхтыс, са­ка по̄львес, тэ̄ӈкв таӈхи. Сунсы, а̄гитэ юн кӯр ат па̄лтыстэ, тэ̄нут ат па̄й­тыс, сахиянэ ла̄кква-па̄хвтысанэ. Нэ̄ а̄гитэ китыглытэ:
— А̄гикве, манрыг са­хит колкант хуиглэ̄гыт? 
Савыӈ а̄ги ювле ла̄ви:
— Ам ты сахи масуӈкв вуссыг ат таӈхēгум.

Оматэ ла̄ви:
— Наӈ таӈхēгын ке, колканн а̄ви по̄хын пинэ̄н, ма̄хманув щал­тэ̄гыт, ёл вус рагатэ̄гыт. 

Савыӈ а̄ги ювле ла̄ви:
— А̄нум щёльщи сов сахи ю̄нтэн.
— Наӈ манрыг а̄гикве тох ла̄вēгын? Нёхыс са̄­хи ам мо̄лалнув наӈыӈ ю̄нтыслум, — оматэ ла̄­ви. — Ос охсар сов сахи кит та̄л туп о̄ньщаслын. 

А̄ги ла̄ви:
— Наӈ номсэ̄гын, ма̄хманув саманыл хот-нильтвēсыт, наӈки ты сахит но̄х-масэ̄н. А̄нум тай нё̄тнэ щёльщи са­хи ю̄нтэн, ёлыл нё̄тнэ хансал щёльщи сэ̄мыл лэ̄гыл ю̄нтэн. 

Оматэ ла̄ви:
— Щёльщи сов ощ­щаг о̄лы, сахи ма̄гыс сака са̄в сов э̄рмыглы, ам ё̄р щар ат о̄ньщēгум, таса̄вит ӯй ка̄тын-пат­туӈкве ат вēрмēгум. Хансат ю̄нтуӈкв о̄с ат вēрмēгум, самагум ащирман по̄львесы̄г, во̄тыл во̄твесы̄г.
Са­выӈ а̄ги хот-кант­маявес, ла̄ви:
— Тащирыл ам мо̄т ма̄н минэ̄гум, наӈ сака кантыӈ, лю̄ль ома.

А̄ги хот-кантмаявес, а̄ви ро̄хсатаптыстэ, ро̄ӈхим ос лю̄ньщим во̄рн та ха̄йтыс. Во̄рт тӯлмах тав нупылэ ля̄льт ё̄ми. Тӯлмах ё̄ӈхыгпас, ма̄тум о̄йкаг ēмтапас ос а̄ги нупыл ла̄ви:
— Ам палтум мины­мēн, ам са̄в нё̄тнэ сахи о̄ньщēгум, манхурип э̄ри, таи вуēлн.
А̄ги хот-ща̄гтыс, тав ётэ та ми­нас, хо̄т кēлыг ма̄ такем са̄в сахи ка̄салас. А̄ги та нё̄тылтахты, нёплув сахи но̄х-масапитэ ос хот-а̄ӈхвитэ. Мо̄т сахи хӯл совныл ва̄рим о̄лы, таитэ но̄х-масытэ, та юи-па̄лт хотаӈ совныл ва̄рим сахи масыс. Ту­выл такви вильтэ ну­пыл щар ат сунсы.

Тӯлмах ла̄ви:
— Тыи вуēлн, сака ёмас, я̄ӈк нё̄тнэ сахи, ка̄сащēгын, мо̄тан вӯен. Тыи сака ёмас сахи, я̄ӈк тӯйт хурипа, сыстам маснут.
Савыӈ а̄ги сахи а̄л­маястэ, но̄х та масапас­тэ, кон-ква̄лапас. Мо­лямтахтым та ха̄йты, ювле лё̄ӈх кинсы, тувыл лё̄ӈхе ат хо̄нтытэ. Ха̄й­тым та номсы, ос ман­рыг сахим такем марум патыс: «Сака лю̄ль ос агмыӈ, аман манрыг?»

Ха̄йтымēт ос тӯр ва̄та ка̄салас, тув ха̄йтыс. Вит ва̄тан ӯнтыс, таквина̄тэ та сунсыг­лытэ, тав нуп­лэ сэ̄мыл пуныӈ вильт­сов тӯлмах сунсы. Тувыл э̄лаль ояс, ха̄йтымēт ты сов хот-вущка­саӈкв кос таӈхи ос ат вēр­ми, сов тавēн нас ха­нувъяс, савыӈ а̄ги та лю̄ньщалтахтас.
Ос ном­сы: «Ань хомус там­ле маснутыл ма̄хум э̄лы-па̄лт нэ̄глэ̄гум?» Тох та во̄рт таккēт о̄луӈкве хультыс, ань мо̄т тӯл­махыт хольт тот та о̄лы.

А.М. Конькова
хансум мо̄йт 
Дарья БЕЛОВА 
ма̄ньщи ла̄тӈыл хансыстэ



Давным-давно это было, в стойбище манси у большого как  море, озера. Летом озеро было голубым-голубым и сливалось с небом, а зимой белым-белым, как сама зима.
Недалеко от озера жила женщина с дочерью. Мать сутра до вечера то ловила рыбу, то ставила деревянные ловушки – черканы на соболей, на огнистых лисиц. А дочь ничего не делала, наряжалась да смотрелась в зеркальную воду озера.
 
Летом дочь каждый день плела венки из лесных цветов и красовалась. Мать ей скажет:
– Зачем, доченька, губишь цветы, превращаешь их в мусор. Они на груди Матери-Земли дольше бы были свежими, веселили небо, людей, птиц, зверей.
Дочь рассердится на мать и наговорит ей столько грубых слов, что в большой берестяной кузов  их не сложишь.
 
Только наступит осень, загорятся огнем ягоды рябины и шиповника – она соберет их, нанижет на нитку, наденет вместо бус и ходит довольная, воображает, что нет ни одной красавицы в стойбище наряднее ее.
 
Только окрасятся в разные цвета листья деревьев, она соберет их и нашьет на халат узоры из листьев. Сегодня нашьет, покрасуется, а назавтра листья свернуться, станут сухими, ломкими, она соберет других листьев и снова нашьет  узоры. И так каждый день на ее халате свежий узор то из золотых листьев березы, то из рябины, то из осины.
 
Увидят ее женщины, тихо переговариваются:
 – Посмотрите, посмотрите, наша нарядница совсем не меняется, во что попало наряжается!
Одни спросят:
 – Девушка, как тебе не лень шить узоры на один день?
Другие спросят:
– К какому праздникуты, девушка, нарядилась? Может быть весну встречаешь, может лето провожаешь?
Соседки посоветуют ей:
– Девушка, чем безделушками себя украшать, не лучше ли тебе свою речь украсить добрыми, красивыми словами?
Прошла осень, настала зима, не стало листьев разноцветных. Ягоды рябины, шиповника застыли, холодят руки ленивицы. Она собрала свои зимние шубки, осмотрела, примерила их и брезгливо бросила их на пол.
 
Мать вернулась с озера холодная, голодная, печь не топлена, обед не варен, шубки разбросаны.
–  Дочь, почему шубки валяются на полу? – удивилась мать.
–  А потому, –  отвечала ленивица,  –  что я их носить не буду. Хочешь, выбрось их на улицу. Хочешь, пусть лежат под порогом, чтобы гости вытирали о них ноги. А мне справишь новую горностаеву шубку.
– Да ты что, доченька, соболью шубку я тебе сшила прошлой зимой,- возразила мать, - А шубку из лисьих шкур ты две зимы только носила.
–  Если эти шубы не намозолили соседям глаза, надевай их сама. А мне сшей белую горностаевую, да по подолу выложи узор из горностаевых черных хвостиков.
– Шкурки горностаев узкие, их для шубки надо много. А у меня уже нет сил ловить зверьков. И узоры я шить не могу. Глаза мои морозы выморозили, ветры выдули.
–  Ну, тогда я уйду от тебя, от такой злой матери. Буду жить  в лесу одна.
 
Она хлопнула сердито дверью, выбежала с криком и слезами на улицу и побежала в лес. А навстречу ей идет Комполэн, полузверь  - полумужчина. Он обернулся в доброго старика и говорит:
–  Милая внучка, стоит ли так сердиться и кричать на весь лес из-за одной шубки? Пойдем ко мне, у меня не одну выберешь шубку и возьмешь.
 
Отправилась девушка в его болотное царство. Она увидела много разных шубок и принялась их примерять. Надела шубку из оленьего меха – не понравилась. Надела из налимьей кожи на лебедином меху – показалась не к лицу. Комполэн с улыбкой подал ей еще одну:
–  Вот белая шубка, которую ты желаешь. Она белее и чище первого снега.
Ленивица схватила шубку, надела и, радостная, выбежала. Бежит, ищет тропу к своему домику и найти не может. Чувствует, что шубка сдавливает ее тело. Ей тесно и больно в ней. Добежала до зеркального озера, увидела прорубь и давай рассматривать себя, а на ней темная, косматая шкура Росомахи. Она хотела сбросить ее с себя, но не смогла. Шкура впилась в тело лентяйки. Она заплакала, запричитала:
– Как же я такая покажусь людям? Все меня пугаться будут убегать со страхом.
Вот так осталась она жить в лесу со всеми росомахами и теперь живет.
Сказка  А.М. Коньковой, перевод на мансийский язык Дарьи Беловой 
