
Ты та̄л Сургутский район Когалым ӯст соссаӈ ма̄хманув са̄лыл каснэ ва̄рмаль ва̄рыгласыт. Хо̄тал нэ̄глын ēрт о̄лнэ ханты ма̄хум пуссын та̄нки са̄лы о̄ньщēгыт. Та̄н Ямало-Ненецкий округ ляпат о̄лэ̄гыт.Та ма̄ныл ё̄рн ос ханты хо̄тпат ты ялпыӈ хо̄талн ка̄сыӈ та̄л ёхталэ̄гыт. Са̄лыӈ ма̄хум нё̄выль, пил ос мо̄т са̄всыр тэ̄нут ос ка̄тыл ва̄рим пормасаныл тот тыналэ̄гыт. Соссаӈ ма̄хманув пуссын хорамыл ю̄нтым маснутыл масхатым о̄лсыт. Та ӯс ляпат о̄лнэ па̄влытныл, ӯсытныл ты ва̄рмаль сунсуӈкве са̄в мӯй ма̄хум ёхталас. 

	Ялпыӈ хо̄тал сака пӯмщиг минас. Когалым ӯс культура колт рӯпитан ма̄хум концерт щё̄пита̄лсыт. Хара ма̄т яныг сцена ва̄рыглавес. Тот ёнгын колыт са̄ӈквылтасыт, э̄ргысыт ос йӣквсыт. Ты ялпыӈ хо̄тал «Лукойл Западная-Сибирь» нампа ма̄-во̄й ма̄ныл но̄х-винэ компания 2004 та̄л па̄сныл ва̄рыглытэ. Та порат Когалым ӯст соссаӈ ма̄хум съезданыл о̄выл щёс минас. Та съездыт кӯщаит са̄лыл каснэ ва̄рмаль ка̄сыӈ та̄л ва̄рыглаӈкве потыртахтасыт. 
increase your chances

	Ань са̄лыӈ колытныл китса̄ткем щēмья ӯсн мӯйлуӈкве тотыглаве. Та̄наныл тотнэ ма̄гыс нефтяникыт машина майлэ̄гыт. Ямало-Ненецкий округныл са̄лыӈ хо̄тпат о̄с ёхталасыт. Та̄н мӯй ма̄хум пӯмащ ма̄гыс са̄лыӈ суныл тотыгласаныл. Акв щёс ялнэ ма̄гыс ма̄хум атпан солко̄ви ойтсыт. Мир ща̄гтым мӯйлысыт. Ащирман по̄льнэ хо̄тпат ё̄рнколт толтыглахтасыт. Тув щалтнэ ма̄гыс яныгса̄т солко̄ви ойтуӈкве э̄рыс. Тэ̄нут ма̄гыс ма̄хум о̄с я̄нас ойтхатасыт. 

	О̄выл щёс каснэ ва̄рмаль о̄лум порат мощща са̄лыӈ ма̄хум касуӈкве ёхталасыт. Ты та̄л пуссын аквъёт са̄тпан нупыл ат са̄лыӈ хо̄тпа кассыт. Каснэ лё̄ӈханыл акв со̄тыра китса̄т метра палытыг о̄лыс. Хум хо̄тпат халт о̄выл места Владимир Иванович Сопочин, Русскинская па̄вылныл о̄лнэ хум, китыт места Василий Яковлевич Сопочин, Тром-Аган па̄выл хум, хӯрмит места Геннадий Александрович Покачев, Русскинская па̄вылт о̄лнэ хум, та̄н висыт. 

	Э̄кват халт о̄выл места ос Зоя Фёдоровна Русскина, Русскинская па̄вылт о̄лнэ нэ̄, китыт места Анастасия Анатольевна Комтина вис, 

	тав ос Русскинская па̄вылт о̄лы, хӯрмиттыг Зинаида Ивановна Кечимова, Когалым ӯст о̄лнэ нэ̄, ёхтыс.

	О̄выл места вим ма̄-хум «Буран» нампа тӯйт тармыл яласан 

	утыл мӯйлуптавēсыт. Китыт ос хӯрмит местаг ма̄гыс на̄йпос ва̄рнэ станция ос бензопила  майвесы̄г. Ты коныпал са̄лыӈ хо̄тпат пēрщи
	сыт, тынщаӈ па̄хв-тысыт ос са̄лыӈ сун ӯлтта поргим кассыт. Тувыл ты ялпыӈ хо̄талт са̄лыӈ ма̄хум 

	халт ё̄рнколт рӯпитан щар нё̄тнэ ос ка̄ркам э̄кваг-о̄йкаг пēрияве-сы̄г. Но̄х-патум хо̄тпат  пуссын  ёмас мӯйлуп-сал майвēсыт.

	Николай МЕРОВ

	 
 


В Когалыме прошёл праздник коренных жителей «День оленевода». Для гостей была организована ярмарка с участием мастеров декоративно-прикладного искусства. Оленеводы торговали мясом, рыбой, ягодами и пушниной. Были приглашены гости из соседнего Ямало-Ненецкого автономного округа, они катали на оленьих упряжках всех желающих за небольшое вознаграждение.
Решение о праздновании Дня оленевода в Когалыме было принято в 2004 году на съезде коренных народов Югры. Участники съезда высказали пожелание о ежегодном проведении Дня оленевода. Организаторами и спонсорами мероприятия выступает нефтедобывающая компания «Лукойл – Западная Сибирь». Помимо гонок на оленьих упряжках, были такие состязания как прыжки через нарты, метание тынзяна на хорей, борьба и конкурс хозяин и хозяйка чума.
С каждым годом все больше участников соревнований съезжаются на эти увлекательные состязания. В этот раз на оленьи гонки прибыли 65 участников. Протяжённость трассы составляла 1200 метров. Победители соревнования получили в награду электростанции, бензопилы, лодочные моторы. Самый главный приз соревнований -  снегоход «Буран», за который боролись все участники оленьих гонок.
Николай МЕРОВ
