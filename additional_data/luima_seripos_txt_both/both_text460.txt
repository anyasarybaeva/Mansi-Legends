
Мощ мо̄лалнув ма̄н о̄мав самын патум хо̄талэ о̄лыс. Ма̄н о̄мав - Галина Константиновна Алгадьева, тав Хулюмсунт па̄вылт ка̄сыӈ хо̄тпан ва̄ве. Хо̄ӈха матыр ма̄ньщи ва̄рмаль кисмаи, пуссын та̄ве китыглэ̄гыт.Галина Константиновна такви Яныгпа̄вылт самын патыс. Ща̄няге-а̄щаге - Мария Григорьевна ос Константин 
Васильевич Самбиндаловыг о̄лсыг. Ня̄хщамво̄льт 8 класс а̄стлас. Ханты-Мансийск ӯст акв та̄л лēккарыг ханищтахтас. Ня̄врамыт халт тав щар яныг о̄лыс, 
юн нё̄туӈкв э̄рыс. Ха-нищтахтуӈкв о̄с олн э̄рыс, ат минас. 
Та порат пуссын рӯпитаптувēсыт. Тох Яныг
па̄выл а̄ги Хулюмсунтын охсарыт о̄ньщуӈкв кēтвес. Тыт Илья Никитич  Алгадьевыл акван-минасы̄г. Тэ̄н интер-натт ханищтахтамēн па̄сыл ва̄йхатым о̄лсы̄г, румаӈыщ о̄лсы̄г. Аквъёт хо̄т ня̄врам янмалтасы̄г. Мис, лув о̄щсы̄г, рӯ-питасы̄г.  
Илья Никитич тракторыл яла̄сас, пос пēламтан ма̄т рӯпитас, лесникыг о̄лыс, ЛПУ организацият слесариг рӯпитас, рущ рӯпата коныпал вораяӈкв а̄лымас. 2006 талт о̄пав, а̄щув, акиюв а̄тимыг ēмтыс. Омав таккēтэ хультыс. 
Ка̄сыӈ хо̄тал ня̄в-раманэ ёхталэ̄гыт, кон-юн та поргēгыт. Ма̄н коланувн юв тахēв, омав ла̄ви: «На̄н юв тахейин, кол тупъер сэ̄квыг ēмтапи, марщумыг патапи». Ня̄враманэ «ома» 
ла̄вēгыт, а̄ги-пы̄г ня̄враманэ анēква-ща-щēква пēнтсыл о̄с «ома»  
ла̄вēгыт. Кол-по̄х ня̄в-рамыт то̄ват номсэ̄гыт, «Ома» – тав наме. Тох та пуссын «Ома» ро̄ӈхēгыт. 
Са̄р газетат ма̄н о̄мав самын патум хо̄талэ̄тыл янытласлӯв, ань потрум э̄лаль мины. 
– Наӈки урынтыл мощ потыртэн. Хо̄т, хумыс яныгмасын? 
–Яныгпа̄вылт яныг-масум. Ща̄нянув-а̄ща-нув колхозт рӯпитасыт, ӣти туп ва̄щинта̄лсагӯв. А̄лпыл та минэ̄г, ӣтипа̄-лаг ущ юв ёхтэ̄г. Щащēк-вав ё̄рыл яныгмасӯв. Тав ма̄навн тэ̄нут-лӯт па̄йты, тыттавēв, айтавēв.
Туииг ēмты, а̄щув рыбакыг кēтаве, ма̄н юн о̄лэ̄в. Ща̄нюм о̄с туи юн ат о̄лы,  Ня̄хщамво̄льн во̄ваве. Картопка ӯнт-тын пора ēмты, картопка пинэ̄гыт, тувыл лю̄ль пумн тэ̄лавет –
лю̄ль пум маныгтэ̄гыт, 
тувыл окучивайтыяныл. Таяныт пӯсас-капаит о̄лсыт, колхоз пӯсасыт. 
Тувыл о̄с парникыт, грядкат о̄лсыт. Таит пуссын витыл со̄сантаӈкв э̄рсыт. То̄нт ва̄ӈныл вит а̄лумта̄сыт. Пум ва̄рнэ мус тот та лоӈхитахтэ̄-гыт. Янмалтан утаныл нэ̄глапēгыт, ма̄ньщи э̄кват пум ва̄руӈкв минэ̄гыт. Ос тот хультнэ саран э̄кват та̄н та таквсы мус тэ̄пкананыл со̄сантыяныл. 
– Хумыс, манарыл ёнгасасын?
–Са̄выӈпа̄лэ а̄кань-лахтасӯв, матпусум хал ēмтапи. Ма̄нки то̄р а̄каньрищит ю̄нтэ̄в. 
Ётылнув пупсикыт нэ̄глысыт, ос щащēквавн рущ а̄кань о̄ньщуӈкв ат та̄ратавēв. Тамле рущ а̄канянмēн тай тӯйтыглым Аннэ э̄щмēнтыл о̄щсанмēн. Щащēквав тыгле-тувле тэ̄нут ва̄рим кона-юв ё̄ми, мēн а̄канянмēн колканн ӯнттыянмēн, тав ляпан йиӈкв паты, хот-туйтыгпиянмēн, ма̄ньщи а̄канянмēнтыл а̄каньлахтымēн. 
– Манрыг рущ а̄канил ёнгуӈкв ат та̄ртвесы̄н? 
– Ка̄тыӈ-ла̄глыӈ ут, ӣти тыян кон хартавēн, ла̄ви. Пупсикыт нэ̄глын э̄лы-па̄лт интернатт о̄с ка̄тыӈ-ла̄глыӈ то̄р а̄ка-нит ю̄нтсӯв. Та̄н ётаныл о̄с туп интернатт ёнгы-сӯв. Супыл ю̄нтъянӯв. Таянувтыл тот та хо̄нтлэ̄в.
–  Манах та̄л яныт порат интернатн майвēсын?
– Матах та̄лум о̄лыс, ат номилум. 49 та̄лт 
школан минасум.  Каникулн юв тотыглавēсум, ща̄нюм юн о̄лыс. Тувыл туп ханищтахтуӈкв минасӯв,  Дарья-э̄кв а̄к-вув тэ̄нут ма̄гыс са̄лыл ёхталас. Ам па̄лтум интернатын ёхтыс, ла̄ви, ня̄лыӈ-ё̄втыӈ пыгрищин ёхтувēсын, пилым о̄лэн, ня̄лыл тах па̄тамтавēн. Ам то̄нт ат торгамтылум, матыр ня̄лыӈ-ё̄втыӈ пыгрищ. Тувыл, ла̄ви, ща̄нин пыгрищ о̄ньщас, а̄пщирищин ёхтувēсын. 
Аннэ та порат иӈ юн о̄лыс. Мо̄лал Люба Морозова ла̄ви: «Ам наӈын торыӈ ат и номилум, 
интернатскийт аквъēмт по̄слахтэ̄гыт, наӈ нэ̄мхо̄т а̄тимын. Ма̄н матпӯсум ӯщлахтын хо̄тал манос холытан каникулыт  ты о̄вылтахтэ̄гыт – юв ха̄йтэ̄в. Такем ма̄ – акв-китхуйплов вēрыста. Яныг ма̄хма-нув ва̄ганыл, ханищтахтын ма̄ныл ты а̄стэв, тэ̄лы ке, са̄лыл ёх-тыгпа̄лавēв, юв то-тыгпавēв. То̄нт тай са̄-лыл, лӯв иӈ ат о̄щсӯв.
Интернатыл а̄стумум юи-па̄лт, ханищтах-туӈкв кос ялсум. Мощнув ханищтахтасум. Тувыл щēмьявт таса̄вит э̄лумхо̄лас. Ща̄нюв рӯ-питаӈкв ат патыс. Щанюм, тувыл о̄с мо̄т э̄кват кӯпнит рӯпатан ла̄в-вēсыт. Ма̄ниг о̄лманылт са̄всыр колхоз пӯсасыт ва̄римēныл, та̄рыӈ йӣвыт пēрыгтымēныл пуссын грыжан яныгмавēсыт. То̄ва э̄кват тай операциял ва̄рыглавēсыт, то̄ват ат тахмаясыт. Тувыл а̄гманыл хо̄саг ēмтсыт, тох о̄лсыт. 
Ос а̄юм-кӣтум рӯпа-тан паттувēсыт, пум консуӈкв ялантасыт, 
пил ва̄туӈкв ро̄выс. 
Ульйив са̄груӈкв ат ро̄выс. Интернат, школа, садик ма̄гыс 
ульйив са̄грувес. Па̄влыӈ э̄кват са̄грысыт. Щанюм тай па̄выл хал ӯлта ат ялантас, тэ̄лы юн о̄лыс. Тувыл щащēквав мощ-нув са̄мпыльта̄л о̄лыс. Ма̄н ня̄врамыт са̄в. Хотьютн о̄ньщавēв? Хунь ам ма̄нь порамт, война порат, тай номилум, ща̄нюм са̄лыл яласас. Таккēтэ а̄ти, юрт ёт. Ёрн э̄кваг-ойкаг ёт, тувыл Рокин о̄йка ёт яласас.  Са̄пса нупыл хӯл ман нё̄выль тотэ̄гыт, ювле 
керасин манос матыр тэ̄нут харттэ̄гыт. Тыт сака хӯл ат ала̄ве, ӯс па̄лыл тыг хӯл тота̄ве. Ты та̄ра ос Са̄пса нупыл кēр лё̄ӈхын. Са̄лыл харттаве. Колхоз са̄лыл  яласа̄сыт. Хотьют такви са̄лы о̄ньщи, вēрмыс такви са̄лыянэ̄тыл сӯлттаӈкв. О̄пав такви сохт ханищталас, тай такви са̄лытэ саро̄вылн кēри. 
– Колхоз са̄лы са̄в о̄лыс?
– Колхоз са̄лы тай са̄в о̄лыс. Ка̄сыӈ па̄выл бригада щирыл о̄щсаныл. Ма̄ньясунт па̄выл та̄н-ки Нё̄рт тотыгласаныл. 
Ня̄хщамво̄льт та̄нки о̄щсаныл. Кит-хӯрум щēмьял яласасыт. Ня̄х-щамво̄льт са̄выӈпа̄лэ сараныт яласасыт - Рокиныт, Рочевыт. 
Ма̄ньясунт тай ма̄ньщит, Яча-Илья о̄йка тав пыганэ ёт са̄лы ӯрсыт. Та̄н Ма̄ньясунт нупыл ва̄нтласыт, о̄пав са̄лыя-нэ тувле сӯста̄лсанэ. 
Таквсы са̄лыт на̄лув нё̄рыгтавет, я̄н по̄савет. О̄парищув та порат ул 
хус-ва̄тахкем са̄лы о̄ньщас. Ётыл тай са̄тловкēмыг ēмталасыт. Сун по̄сумн са̄лы нэ̄ги, а̄иктаӈкв патыянэ, са̄лыянэ тав юи-па̄лэ̄т та о̄лтумтахтэ̄гыт. Юв по̄сыглыянэ, э̄т хӯлэ̄гыт ос Лэ̄пла па̄вылн тотыянэ. Са̄лы о̄щнэ кол тот о̄щсӯв. Щащēквав Дарьял тув ва̄нтлуптавēг. Мисанэ̄н о̄с ёт ва̄нт-луптыянэ̄н. Са̄лыт Нё̄рн тотнэ мус тот та о̄лэ̄г. 
О̄пам наме Василий Устинович Самбиндалов о̄лыс. Щащēквам Мария Порфириевна о̄лыс. 
Порфирий нам ат ва̄г, тав ла̄ви - Марья Прокопьевна, тувыл нэ̄пака-нэт  о̄с тох хансым о̄лыс. Такви Сондина, А̄нъя нэ̄. Пēс о̄парищув хо̄т лӯнн мēтхумыг яласы-мēт хо̄нтам А̄нъя нэ̄тэ ёт та̄лтапастэ. Тох-та пēс ма̄хманув яласасыт, о̄лсыт. 
 
Потрум оигпан ляпат о̄мав о̄с сымыӈыщ 
янытлылӯв. Пуста̄гыл вос о̄лы. Посыӈ хо̄тал, нотыӈ хо̄тал тавēн ла̄вēв. Пус 
ка̄т, пус ла̄гыл.
 



Галина Константиновна Алгадьева - добрейшей души человек. Она является носителем мансийской культуры, к ней всегда можно обратиться за советом.
Галина Константиновна родилась и выросла в деревне Яныгпавыл. После окончания восьми классов её направили работать на  звероферму в Хулимсунт. В семье она была старшим ребёнком, нужно было помогать родителям в воспитании младших сестер и братьев.
Галина Константиновна вспоминает: «Мы своих родителей  и не видели, нашим воспитанием занималась бабушка. Родители с утра до ночи работали в колхозе. Работа была тяжёлой, они разрабатывали колхозные поля, валили лес, выкорчёвывали пни. И такую непосильную работу выполняли не только мужчины, но и женщины, они работали наравне с мужчинами. Рыбачили, косили сено.
Когда я была маленькой, мы играли в куклы, которые шили сами. Бабушка не разрешала играть русскими куклами, так как у них есть лицо, руки и ноги. Говорила, что такие куклы ночью могут нас утащить. В мансийской культуре не принято кукле-акань изображать глаза, делать ноги и руки. Если у этой куклы есть лицо, значит, у неё есть душа. Но нам с сестрой очень нравилось играть этими куклами, и мы прятали их от бабушки».      
В Хулимсунте Галина Константиновна вышла замуж. С супругом  Ильей Никитичем Алгадьевым они вырастили шестерых детей. Недавно Галине Константиновне исполнилось 70 лет, она до сих очень активна, всегда в домашних хлопотах. Каждый день к ней приходят дети, внуки, правнуки. Её дом всегда полон народу.  Все её называют - ома, что в переводе на русский язык означает – мама.
Мы поздравляем нашу ому с юбилеем, желаем здоровья и долгих лет.
А. Алгадьева
