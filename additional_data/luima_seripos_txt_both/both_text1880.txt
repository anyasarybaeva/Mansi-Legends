

	Ха̄льӯс район Ло̄пмус па̄вылт ам ма̄ньщи хо̄тпаг колн щалтсасум, Василий Фомич ос Лилия Иосифовна Таратовыг. Ма̄н мощ ӯнлахо̄лсув, потрамасув.


		Василий Фомич 1952 та̄лт Ло̄пмуст самын патыс. Тав кит а̄пщи о̄ньщас, Саша ос Юра, тэ̄н ань сас а̄тимыг. Кит э̄щ о̄ньщи. Ленатэ Тюмень ӯст щēмьятэ ёт о̄лы, са̄т ня̄врам о̄ньщи, ань пуссын янгыт, щēмьяӈыг ēмтсыт. Ира э̄ще Кульпас па̄вылт о̄лы, хӯрум пыг о̄ньщи. Василий Фомич тох потыртас:

		– Омам наме Елена Ивановна, Ло̄пмуст самын патыс. Колта̄гла-ныл яныг о̄лыс, рӯтанув ань пуссын Ха̄льӯс ра-йон янытыл о̄лэ̄гыт. 

		А̄тям 1956 та̄лт а̄тимыг ēмтыс, то̄нт ам нилыт та̄лум ущ то̄влыс, Саша а̄пщим ос кит та̄л яныт туп о̄лыс. Ма̄-навн щащēквамēн нё̄тыс, Марья Шешкина. О̄влэ̄т тав ма̄н ётув о̄лыс, тувыл Албин Борис колн ва̄нтлыс, тот о̄лыс. Ам Ло̄пмуст яныгмасум, хо̄тхуйплов та̄лум то̄влыс, рӯпи-таӈкве патсум. Са̄в та̄л рыбоучастокт рӯпитасум, хӯл алыщласум. Пенсия олнум ань сака ма̄нь, хо̄т арыг со̄тыран туп ёхты. Ты та̄л хӯл сака ат хо̄и, хӯлпыт такос ӯнтталэ̄в, хӯл а̄тим. 

		Василий Фомич э̄кватэ Лилия Иосифовна, о̄с ма̄ньщи нэ̄, Кульпас ēрныл о̄лы. Э̄лаль 

		ань тав потре ло-виньтэлы̄н: 

		– А̄тям Иосиф Игнатьевич Кислобаев.  Омам Нина Михайловна А̄нъя па̄вылныл о̄лыс, а̄ги о̄парищ наме Гоголева. Ма̄н щēмьяв о̄влэ̄т Кимкьясуй па̄вылт о̄лыс. Ам тот самын 

		патсум, школат ханищтахтуӈкве о̄вылтахтасум. Ам щар яныг, ат а̄пщи ос э̄щ о̄щсум – Сергей, Игнат, Вова, Алексей ос Рита. Ма̄нь а̄пщирищув ущ самын патме порат а̄тимыг ēмтыс. А̄пщирищанум ос э̄щум ам акваг уральтасанум. Омагув-а̄тягув во̄рн рӯпитаӈкве 

		минэ̄г, на̄йив са̄грēг ман мо̄т матыр рӯпата ва̄рēг, ма̄нав коныпа̄лыл лап-то̄варттыянэ̄н, хо̄талпалыт ма̄нттēв юн та поргēв. Тох та яныгмасӯв. Та порат «Дружба» нампа на̄йив сартнэ ут хунь о̄лыс, ма̄хум ка̄тыл (на̄йив сартнэ кēрыл) сартсыт. Тувыл а̄тям рӯпи-таӈкве Кульпасн кēтвес, ма̄н о̄с тув та ва̄нтлысӯв.

		Ха̄льӯст Роман акиюв о̄лыс, а̄тяв тав каӈке. Москва ман Ленинград ӯсыг па̄лыл нэ̄ тотыглас, хӯрум ня̄врам о̄щсы̄г – Ирина, Света ос Валера. Та̄н ань пуссын Ха̄льӯст о̄лэ̄гыт. Кульпаст Алексей а̄пщим щēмьятэ ёт о̄лы, Ягримт Рита э̄щум о̄лы. 

		Восыӈтурт ханты о̄йка ва̄рыгласум, яныг а̄гим Тоням тот самын патыс. А̄тятэ э̄ргуӈкве сака ха̄сыс, ханты ла̄тӈыл э̄ргыс, рӯтанэ пуссын э̄ргысыт. О̄влэ̄т ла̄тӈаныл ат торгам
		таслум, тувыл мощ ва̄ӈкве патыслум. Та̄н ос ма̄н ма̄ньщи ла̄тӈув урыл ла̄вēгыт: «Ты манырсыр мат ла̄тыӈ?! Татем нё̄тнэ, вит хольт ови».

		Васям ёт Кульпаст акван-хо̄нтхатасмēн, а̄нум тыг во̄выстэ, тувыл тыг та о̄лмыгта
		сум. О̄выл хо̄талытт ня̄нь ма̄гсыл ла̄пкан минэ̄гум, хот-тыпēгум, юв миннэ лё̄ӈхум хо̄нтуӈкве ат вēрми-лум. То̄нт пēкарня станция тапа̄лт о̄лыс, ам номсытēмт э̄л та минасум. О̄влэ̄т марщум о̄лыс, нэ̄мхотьют ёт ат ва̄йхатасум. Тувыл Наташа а̄гимēн самын патыс. Тав ань щēмьяӈыг ēмтыс, хӯ-рум ня̄врам о̄ньщи. Яныг а̄гим, Тоням, о̄с тыт о̄лы, о̄йка ва̄рыс, кит ня̄врам о̄ньщēг. Тыт тай ам ань ханьщувласум, сака ёмас па̄вылкве, ёмас ма̄хум тыт о̄лэ̄гыт. 

		Ты та̄л мēн о̄йка-мēнтыл йильпи колыл майвесамēн, акв ко̄лнак о̄ньщи. Ма̄н колув - хӯрум квартираӈ кол, тот о̄с кит щēмьяг о̄лэ̄г. Витыл ва̄пс о̄йкамēн 

		бураныл тотыгпавемēн, то̄ванакт тӯйт тӯлэ̄гум. Кит лув о̄ньщимēн, туи пум ва̄рēв. Пенсия о̄лныл тотыглавемēн, хӯл пувēв, тох та о̄лэ̄в.

		Потрув ань та оигпас. Василий Фомич ос Лилия Иосифовна хо̄тпа нупыл сымыӈ 

		нэ̄г-хумыг. А̄гиягēн-апганэ̄н ёт пуста̄гыл вос о̄лэ̄гыт, На̄й-О̄тыранылн вос ӯргалавет. Пус ка̄т, пус ла̄гыл!

		 

		Светлана Ромбандеева

		 

 



В д. Ломбовож Березовского района живет мансийская семья Таратовых. Василий Фомич родился в 1952 году в Ломбовоже. Было у него два брата, Александр и Юрий, их уже нет в живых. Есть две сестры. Старшая из них Елена с семьёй живет в Тюмени, Ирина живет в Сосьве, у нее три сына. Родители Василия Фомича оба были родом из Ломбовожа. Отца рано не стало, тогда Василию было четыре года. Мама Елена Ивановна родилась в большой семье, ее родственники и помогали растить детей. Как вспоминает Василий Фомич, с ними жила бабушка, мама их отца, звали её Мария Родионовна Шешкина. Она им тоже помогала нянчить детей.
С 16 лет он начал работать рыбаком в рыбоучастке. Теперь на пенсии. Ездит на рыбалку, ставит сети. Рыбы на реке мало, но на уху поймать можно.
Жена Василия Фомича Лилия Иосифовна родом из Сосьвы, там они и познакомились. Есть у них взрослая дочь Наталья, у нее трое детей. Со своей семьей она тоже живет в Ломбовоже. Лилия Иосифовна немного рассказала о своей семье.
- В нашей семье было семеро детей, я самая старшая. Маму звали Нина Михайловна, в девичестве Гоголева, была родом из деревни Анеева. Отец Иосиф Игнатьевич Кислобаев. Сначала мы жили в д.Кимкьясуй. С братьями и сестрой мы там росли. Помню, родители уйдут в лес заготавливать дрова, меня оставляют присматривать за младшими, двери с улицы закроют. Их долго нет, домой возвращаются поздно вечером. Целыми днями мы находились дома одни, играли. Вот так и росли. В то время не было бензопил, как сейчас, приходилось им пилить дрова ручной пилой. Потом отца отправили работать в Сосьву, мы тоже туда переехали. 
Из братьев остался Алексей, со своей семьей живет в Сосьве. Сергей, Игнат и Володя умерли в молодом возрасте, родителей давно нет в живых. Сестра Рита живет в Игриме. Брат отца Роман жил в Березово, у него трое детей, Ирина, Светлана и Валера.
У Лилии Иосифовны старшая дочь Антонина, от первого брака, тоже живет в Ломбовоже, у нее двое детей. По словам Лилии Иосифовны, ей очень нравится жить в Ломбовоже, воздух чистый, люди добрые, приветливые. Теперь у них с Василием Фомичом пятеро внуков. В начале этого года они перешли жить в новый дом, справили новоселье. Пожелаем их семье здоровья, успехов, счастья!
Светлана Ромбандеева
