
Ма̄ньполь э̄тпос 15-17 хо̄талыт сыс Россия ма̄в янытыл Президент пēриясӯв. Бюллетень-нэ̄пакт нила хо̄тпа хансым о̄лсыт – ты Владислав Даванков, Владимир Путин, Леонид Слуцкий ос Николай Харитонов. 
Хӯрум хо̄тал сыс ма̄­хум нэ̄пак та̄ратаӈкве ёхталасыт. 
Ханты-Мансийск ӯст ма̄ньполь э̄тпос 15 хо̄талт а̄лпыл, ма̄хум ущ рӯпи­таӈкве о̄вылтахтаманыл порат, ДК «Октябрь» колн округ кӯщай нэ̄ Наталья Кома­рова ёхталас. 
Ōвлэ̄т та колт лю̄ля­хо̄лум ма̄хум аквматэ̄рт сунсыглах­туӈкв, хала­нылт потыр­таӈкве пат­сыт. Кӯ­щай нэ̄ нэ̄глыс, пуссын таве по̄слуӈкве патса­ныл, тав нэ̄пак вис, ма̄нь колнакн щалтсас, ка̄тпос пиныс ос нэ̄паке кумыска то̄тапн та та̄ртыстэ. 
Тав ётэ Пурто­выт са̄в ня̄врамыӈ щēмья по̄слахтас. Та̄н пуссын ма̄нь ня̄врамыӈ та̄гыл тув ёхтысыт, ща̄ниг-а̄щиг пыганэ̄н, а̄гиянэ̄н, маня­нэ̄н Наталья Владими­ров­на ёт лю̄ляхо̄лсыт, потрамасыт. 
Округув янытыл хӯрум хо̄тал сыс са̄в хо̄тпа нэ̄­пак та̄ратаӈкве ёхтала­сыт, пуссын аквъёт 87% хо̄тпа. Э̄лын о̄лнэ па̄влытын ос са̄лы ӯрнэ ма̄хманув палт нэ̄пак та̄ртнэ то̄тап са̄ртын тув тотыглавес. Тох ты ка̄сыӈ хо̄тпа такви номтэ патум кандидат ма̄гсыл ка̄тпос пиныс. 
Нэ̄пак та̄ратан ва̄р­маль о̄вылтым э̄лы-па̄лт «викторина» ёнгил ва̄р­вес, тот матса̄вит ла̄тӈыт ювле хансуӈкве э̄рыс. Та юи-па̄лт хо̄тпа но­мерыл ёхтаве ос та хӯрум хо̄тал сыс нэ̄пак та̄ратан колт волонтёрыт рӯпитасыт. Та̄н ка̄сыӈ хо̄тпа номере суссаныл ос э̄лумхо̄лас телефонэ̄н пищма ёхтыс, тав маныр мӯйлупсал миве, тот хансым о̄лыс. То̄ва хо̄тпат о̄лнэ колыл, ма̄шинал ос мо̄т яныг мӯйлупсал майвēсыт. Щар ма̄нь мӯйлупсал «Югра» ла̄тӈыл хансым по̄сыл ма̄хум майвēсыт, нэ̄мхотьют та̄тыл ка̄тыл сысы ат минас. 
Пуссын бюллетень-нэ̄пакыт ловиньтым юи-па̄лт тамле тэ̄ла осн-па­тыс: округув янытыл Владимир Владимиро­вич Путин ма̄гсыл 86, 71 % хо̄тпат (ты 860 со̄­тыра 987 э̄лумхо̄лас) нэ̄­пак та̄ратасыт, Вячеслав Андреевич Даванков 2,45 % (ты 24 со̄тыра 289 э̄лумхо̄лас), Николай Михайлович Харитонов 5,56 % (ты 55 со̄тыра 189 э̄лумхо̄лас) ос Леонид Эдуардович Слуцкий ма̄гсыл 4,43 % (ты 44 со̄тыра 2 э̄лумхо̄лас ). 
Россия янытыл Влади­мир Путин – 87,28 %; Вячеслав Даванков – 3,85 %; Николай Харито­нов – 4,31 %; Леонид Слуцкий – 3,20 %. 
Щар са̄в хо̄тпа ань рӯпитан Россия Пре­зидентув ма̄гсыл нэ̄пак та̄ратасыт. Ты та̄л Донец­кий ос Луганский народ­ный Республикагт о̄лнэ ма̄хум Президент пēриян ма̄г­сыл ос нэ̄пак та̄рата­сыт. То̄ва па̄влыт ос ӯсыт Украина па̄лыл акваг кос па̄тлуптавēсыт ос ма̄хум хот ат рохтысыт, пēриян ма̄н пуссын ёхталасыт. 
Ка̄сыӈ э̄лумхо̄лас пē­ри­яӈкве таӈхыс. Мир са̄­выӈпа̄лэ ла̄всыт, та̄н ми­рыӈ ма̄т о̄луӈкве таӈ­хē­гыт, ма̄хум халанылт ул вос халмалтахтэ̄гыт, юрты­ӈыщ вос о̄лэ̄гыт, нэ̄матарыл вори ул вос тотэ̄гыт. 
Ма̄н округувт нэ̄пак та̄ратан колытын ялнэ ма̄гсыл то̄ва хо̄тпат пӯ­мыщ щирыл манос такви мир маснутыл масхаты­гласыт. 
Пыть-Ях ӯст ма̄ньлат нэ̄ чебурашкаг мас­хатыглас, нэ̄пакн хан­сыматэ порат тав тēнтэ хот-а̄ӈхвыгластэ, вильтэ вос ка̄салаве ос паспортэ сусвес. Нягань ӯст динозаврыг масхаты­глам нэ̄ ёхталас. Ха̄льӯст ущ акван-хасхатам нэ̄г-хумыг ёхталасы̄г, ма̄ньщи хум ос ханты нэ̄ та хо̄талт пӯри ва̄рсы̄г, Игорь ос Мария Таратовыг нё̄тнэг масхатым нэ̄пак та̄ра­таӈкве ёхталасы̄г. 
Галина КОНДИНА



Выборы Президента Российской Федерации проходили с 15 по 17 марта 2024 года. В избирательный бюллетень были внесены четыре зарегистрированных участника: Владислав Даванков (партия "Новые люди"), Владимир Путин (самовыдвиженец), Леонид Слуцкий (партия ЛДПР) и Николай Харитонов (КПРФ). 
В Ханты-Мансийске на участке в ДК «Октябрь» одной из первых пришла на голосование Губернатор Ханты-Мансийского автономного округа – Югры Наталья Комарова. После голосования глава региона пообщалась с многодетной семьёй Пуртовых. В тот день они пришли всей семьёй - родители, дети и самые маленькие члены семьи.  
По результатам выборов кандидаты в президенты в округе набрали следующее количество голосов: за Путина отдали голоса 86,71% избирателей региона, это 984 467 человек, за представителя КПРФ Николая Харитонова голоса отдали 55 189 человек (5,56%), за Леонида Слуцкого из ЛДПР – 44 002 голоса (4,43%), за Владислава Даванкова от партии «Новые люди» проголосовали 24 289 человек (2,45%).
По Российской Федерации официальные итоги голосования на выборах Президента России таковы:
Владимир Путин набрал 87,28 процента голосов избирателей (76 277 708 человек);
Николай Харитонов – 4,31 процента голосов (3 768 470 человек);
Владислав Даванков – 3,85 процента голосов (3 362 484 человека);
Леонид Слуцкий — 3,20 процента голосов (2 797 629 человек).
Таким образом, В.В. Путин в пятый раз был избран Президентом России.
По данным Эллы Памфиловой, председателя ЦИК, итоговая явка на президентских выборах в России с учётом дистанционного электронного голосования (ДЭГ) составила 77,49 процента, всего в голосовании приняли участие 87 576 075 избирателей.
«В истории современной России подобного показателя ещё не было», – заявила Памфилова.
Информацию подготовила Галина КОНДИНА
