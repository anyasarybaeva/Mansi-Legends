
Музеит янытлан хо̄талт ма̄хум ӯщлахтын ма̄гыс  са̄всыр колытытн во̄виньта̄лвēсыт. Та̄н пуссын олн ойтнэ та̄л тув щалтсасыт, ос маныр ва̄рмалит тот о̄лэ̄гыт, мӯсхалыг пӯмщалаӈкве вēрмысыт.Г.С. Райшев, ка̄тыл 

	хурит по̄слын о̄йка, галерея-мастерской 

	колэ̄т са̄в ня̄врамыт ща̄нь-а̄щаныл ёт атхатыгласыт. Тот «Музейная ночь с маэстро
	2014 » нампа программа щё̄пита̄лвес. Кон кол а̄висӯнт  по̄хат мӯй ма̄хум Олег Боровков ӯрсанэ, тав саксофоныл нё̄тнэ э̄рыгсов таныт ёнгыс. 

	Тувыл Геннадий Райшев мӯй ма̄хум ёт па-щалахтас ос та̄наныл  о̄влэ̄т кон матыр по̄слуӈкве ла̄всанэ,  ётыл юв суссылтапыт сунсыглаӈкве во̄всанэ. Музей кант  яныг осыӈ то̄рыт нортвēсыт ос са̄всыр а̄хвтасыт ла̄к
	ква-пиным о̄лсыт. Ня̄в-рамыт ща̄нь-а̄щаныл 

	ёт тув ё̄мантасыт ос кисточка ка̄тн вуим а̄хвтасыт са̄всыр о̄ль-пыл сартсаныл  ос мувлахи  то̄р тармыл 

	хурит по̄слысыт. Та̄-наныл «Югорская ле
	генда» яныг хури ва̄-руӈкве э̄рыс. 

	Мо̄т хо̄тпат мольберт нампа па̄рт тармыл хурит по̄слуӈкве патсыт. Ты хотьют  са̄всыр хаснэ йӣвытыл, мелыл манос о̄льпыл по̄слуӈкве ка̄сащас, таи та вис. Акв нэ̄ ӯсувт о̄лнэ Храм кол нупыл сунсым та кол по̄слуӈкве патыс. 

	Лена увщим  школат ханищтахтаме порат 

	о̄с сака ёмащакв по̄с-луӈкве ха̄сыс, ань тав ма̄н Саранпа̄выл ляпат ӯнлын Нё̄ранув суссылтаӈкве тахмаяс 

	ос таиянэ по̄слыс.  Геннадий Степанович ка̄
	сыӈ хо̄тпа ляпан ёх
	талас, та̄н ётаныл потыртас манос матыр 

	урыл хӯлтыглас.

	Тувыл мӯй ма̄хум музей колн щалтсыт. Тот «Хо̄тал»  нампа обско-угорский театрыт рӯпитан хо̄тпат ос «Э̄ргыт, йӣквыт пувлын ма̄хум»  нампа коллектив пӯмыщ ёнгилыт ва̄рсыт ос мощ тӯлыглахтасыт.

	Тот мӯй ма̄хум э̄лы-па̄лт культурат рӯпитан кӯщаит ос 

	кит искусствовед-нэ̄г Надежда Владиленовна Сухорукова, Наталья  Николаевна Фёдорова потыртасыт. Тувыл 

	«Диалоги с Райшевым: Надежда Талигина «Медвежьи игрища» суссылтапе сунсуӈкве во̄ввēсыт.  

	Надежда Михайлов-на ханты нэ̄, тав Сыня я̄ ва̄тат Ямалт самын патыс. Ма̄нь та̄гыл са̄в-сыр мӯтрат ва̄ӈкве яныгхо̄тпатныл ханищтахтас, матыр пēс накыт о̄вылтыт акваг пӯмщалахтас. Ты нэ̄ совыл, хӯлсовыл, нуил, то̄рыл пормасыт ю̄нты, сакныл хорамыӈ утыт харты. Ань ханьщувлам тэ̄ланэ пуссын 

	э̄лаль тотыянэ ос мирн суссылтыянэ.

	Тав  1980 та̄лт Салехард ӯст культурно
	просветительский училище а̄стлас. Ётыл Москва ӯст С.Г. Строганов нампа художественный училищат ханищтахтас. Ос Салехардыт Л.В. Лапцуй нампа культура ос искусство училищат ня̄врамыт ханищтас. Ань история ос археология институтт наука рӯпата ва̄ри.

	Надежда Талигина ка̄тыл нё̄тнэ̄г ва̄рум 

	пормасанэ ма̄гыс 

	«Ма̄щтыр намыл» маима о̄лы, ты коныпал история наукат учёный нам вуянтас. Сыньский ханты ма̄хум культураныл урыл са̄в потрыт ос нэ̄пакыт хансыс, тувыл ка̄тыл нё̄тнэ хурит по̄слы. Ка̄сыӈ по̄слум хуритэ̄т Надежда Михайловна лӯима о̄луп-сат э̄лумхо̄лас та̄кыг о̄лнэ ё̄ре ос ё̄р номтэ суссылтытэ. Тав по̄слум хуриянэ Москва, Салехард, Санкт-Петербург, Сургут, Тюмень, Ханты-Мансийск ӯсытыт 

	мирн суссылтавēсыт. Сомбатхей ӯс Венгриян ос Женева ӯс Щвейца
	рия хо̄н ма̄н  то-тыглавēсыт. Ань тыт о̄с сака ёмас суссылтап ва̄рвес.

	Тувыл мӯй ма̄хум  

	мо̄т колнакт акван-атвēсыт, тот «Музыкальное приношение» концерт о̄лыс. Гнесиных нампа академия филиалыт ханищтахтын нэ̄г Ирина Пасхальная ос Ирина Поспелова тот э̄ргысы̄г. Та юи-па̄лт Геннадий 

	Райшев рӯпитан ко-лэ ма̄хумн янытэ̄т суссылтавēсыт ос «Моя Сибирь» мозаика яныг хури о̄вылтыт потыртасыт. 

	Акв та сыс «Природы ос Человека» нампа мо̄т музейт о̄с акв пӯмыщ ва̄рмаль о̄лыс. Тот рӯпитан хо̄тпат «Парк советского периода» суссылтап ва̄-рыгласыт. Та̄н та та̄лыт порат о̄лыглам накыт щё̄пита̄лыгласыт ос мӯй ма̄хум тув мӯйлуӈкве во̄выгласаныл.

	Ня̄врамыт ма̄гыс я̄нас колнак о̄лыс, та̄нанылн советский порат по̄слым мультикыт суссылтавēсыт. Вожатыиг масхатам а̄гит-пыгыт ня̄врамыт ёт пēс ёнгын утыл ёнгысыт. Тувыл та̄н ща̄нь-а̄щаныл октябрёнкаг ос пионерыг о̄лум пораныл урыл потыртасыт. Яныгнув а̄гирищит, пыгрищит «Юный техник», «Продлёнка», «Живой уголок» нампа кружокы
	тын ӯрвēсыт. 

	Мо̄т колнак «коммунальный квартира» щирыл ва̄рвес. Са̄ртын кит-хӯрум колта̄гыл аквъёт о̄лсыт-хӯлсыт. Ань кол пормасыт аквта хольт  ӯнтталавēсыт. Щēмьяӈ ма̄хум пēс щирыл масхатыгласыт ос о̄лупсаныл суссылтасаныл. Ня̄врамыт стихыт ловиньтасыт, ма̄ньлат хо̄тпат гитарал, гармошкал ёнгысыт ос э̄ргысыт. Тувыл ма̄хум са̄всыр пēс йӣквыт йӣквуӈкве ханищтавēсыт. Ты коныпал лото ёнгысыт, пēс газетат, журналыт ловиньтасыт ос сыресыр советский маркат суссыт. 

	Акв колнакт мӯй ма̄хум ща̄й аюӈкве ос тэ̄пъялаӈкве вēрмысыт. Музейт хо̄тал палыт 

	сака пӯмащ о̄лыс.

	Тамара 

	Мерова

	 



В Международный день музеев можно было бесплатно посмотреть выставки, а также поучаствовать в различных мероприятиях, организованных музеями округа. 
Так, в галерее-мастерской художника  Г.С. Райшева была представлена программа «Музейная ночь с маэстро». При входе гостей встречал, играя на саксофоне, Олег Боровков.  Исполнением на музыкальных инструментах, танцами и сценками порадовали артисты театра обско-угорских народов «Солнце» и фольклорный коллектив «В танцах и песнях купающиеся люди».
Детям подготовили игровую площадку для инсталляции «Югорская легенда», каждый желающий мог поработать на настоящих мольбертах, нарисовать картину  красками, мелом или карандашами.
В этот вечер свое художественное мастерство представила гостья с Ямала Надежда Михайловна Талигина. Состоялось открытие выставки «Диалоги с Райшевым: Надежда Талигина. Медвежьи игрища».
Затем посетители могли увидеть архитектурно-художественный объект – мозаичное панно «Моя Сибирь», а также пообщаться с художником Геннадием Степановичем Райшевым. Ирина Пасхальная и Ирина Поспелова – солисты филиала академии Гнесиных – подготовили концерт  «Музыкальное приношение». 
Тамара МЕРОВА
