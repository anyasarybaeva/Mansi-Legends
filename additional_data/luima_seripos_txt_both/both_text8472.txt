
Ам акв потыр хансуӈкв таӈхēгум: хумыс пēс порат ня̄врамыт ханищтахтасыт, хумыс хоса ма̄ - ва̄ти ма̄ ла̄глыл пӯсмыл ё̄мыгласыт.
– Альбина Алексан­дровна, потыртэн, хумыс наӈ ханищтахтуӈкв тот­вēсын?
– 1965 та̄лт ма̄н са̄лыл яласэ̄в. То̄нт мотор матхурип «Стрела» май о̄лыс. Ма̄н тай ла̄глыл то­тыглавēв. Анямов Савва ёхты 53 па̄выл мус. Ма̄н Ховыр-я̄ӈкылмат о̄лэ̄в. Па̄выл халув ля̄па, ань та тотавēв. Марпа э̄ква а̄гитэ Полинка ань такем та ишколан таӈхи: «Молях-молях сагумтэ̄лн а̄нум!»  – ща̄не нӯпыл ла̄ви. Ишколан ла̄глыл тотавēв. Номсы, тортал ань ты ёмас!
Ма̄н та ё̄мēв, семи­де­сятыйн ёхтэ̄в, тот зэкыт ман поселенцат рӯпитэ̄йт ман манарēйт. Ма̄ссын пувсӯв. Ма̄ссын Анямов Савва пувыс, ань тав проводникыг олы. 
Тыт Восьмидесятый лё̄х сӯнтыт Суй Ваща Паял палатка тӯщтум, ань буровикыт палт рӯпиты. Кимыӈ-Щупа па̄выл ну­пыл буровойт рӯпитас. Палатка ӯнлы. Ма̄н тай тахольт мори а̄ви сӯнтын ат минасӯв. Анямов Савва та хо̄нтыгпастэ – писаль ё̄вт тӯщтыме. Хотьют ня̄врамыт та курсмапт­нуве. Тав щалтапа̄лас, сыспа̄лэ̄ныл хотыл писаль хот та утыгпастэ. 
Тувыл э̄лаль та минэ̄в. Семидесятыйн ёхтысӯв. То̄нт тай матырсыр па̄рт лё̄ӈхыт. Семидесятыйн ёхтысув ань, рӯпатан ань ма̄ссын мины, яныг ма̄с­сын. Ма̄ссынан тув та̄лт­тувēсув, хотталь Бурмантов лё̄х сӯнт мус. Улял та па̄лтытэ. Улял па̄хвтытэ – ма̄ссынав та мины. Улятэ ломт­рищанэ холыгпēгыт, ёл та по̄йты.
Мощщакв тотвесӯв, тот о̄с са̄лыӈ лё̄х. Э̄лаль о̄ста ла̄глыл ё̄мēв. Хотит юв хульты –канпеткал мощ мыганэ, та ё̄мēгыт. Савалап ня̄врамыт колн тув хотталь Бурмантовн та ва̄нттавесӯв, детдомыг ла̄ввес. То̄нт тай са̄в ма̄ньщи.
–Наӈ тай то̄нт о̄выл щёс школан минэ̄йн?
– Первый классын. Полина тай торта̄л та вораты, ща̄не нупыл ла̄ви: 
«Молях-молях сагум­тэ̄лын», – лай. Ольга, Раман о̄с о̄лсы̄г.
– Тувыл ёхтысын, хумле а̄рталылын –школат ёмас?
– Ханьщувласӯв хотум. Китнакпа кол о̄лыс. Тэ̄лы тай са̄лыл ёхтавēв. О̄с Марпа э̄ква ёхты. Марпа э̄ква сӯнын ам та та̄лэ̄гум, Полинкал акван-хасавемēн. Ольгаг-Рама­ныг акван. А̄щин то̄нт Пятьдесят третийт о̄лсыт. Тот ос ам ма̄хманум ляльт ат ке нэ̄глэ̄гыт, э̄лаль Катян ла̄глыл тотавем.  Ховыр-я̄ӈкылман ла̄глыл ё̄мимēн.  
– Тот о̄с хоса?
– Хо̄т вēрыста. 
– Сака хоса а̄ти. Хоты па̄вылт, ла̄вēйн, ханищтахтасын?
– О̄с Бурмантоват. Тот та̄л ханищтахтасӯв, тувыл интернатын перево­ди­тавесӯв, кит автобусыл Полуночный рущ па̄вылн тотвесӯв. 
– Са̄в ня̄врам о̄лыс?
– Ма̄ньщи торта̄л са̄в. Тэ̄лтал ма̄ньщит. Тэ̄лы тай тув ёхтэ̄йт, сунытн тув воратэ̄в, Бурман­товат тот та катайтавēв. Пēкарня я̄ тапал мус о̄лыс. Ня̄нь та тотэ̄гыт. Я̄ ӯлтта муста а̄тим о̄лыс, паро­мыл я̄ ӯлтта минэ̄йт. 
– Тувыл манах класс мус ханищтахтасын?
– Ам нила туп. Серовт санаторийт Ма̄нь Та̄гт а̄гил, тувыл Туринскийт о̄с акв та̄л санаторийт о̄лсумēн. Тав тай яныг о̄лыс, хотталь юв та тахи. А̄нум тув оссувлытэ. 
– Тыт ань ты о̄лы, тыя Ма̄нь Та̄гт э̄ква Галя?
– Галя тав яныг классыт ханищтахты. Серовт акв та̄л, тувыл Туринскийт. Егоршин тот ляпат хо̄т, ма̄нь автобусыл минэ̄в. Тав тай та̄лматы тув Егоршинан ос поездыл хотталь та тахи. Такви ва̄гтэ, хотталь тахи. Та̄л палыт тот о̄лэ̄йн, ущта юв тотавен. 
– Тувыл ёхтысын, Полу­ночныйт о̄с акв та̄л ха­нищтахтасын?
– Ханищтахтасум. Тувыл а̄щум порсыс ос ёл та по̄й­тыгпасум. Ща̄нюм ла̄ви, – во̄раен, ам ётум ё̄мен. Петя ягпыгум ла̄ви, - нас ханищтахтэн, кей!
– А Петя ягпыгын ха­нищтахтас – а̄ти?
– Тай, ул ханищтахтас.
– Миран о̄с ханищ­тах­тас?
– Мощнув ханищтах­тасыт. То̄нт Бурмантовыт. Тараска Марья – Шешкин Кущта э̄ква, Миран ягпыгум, тувыл Маша а̄квув (Тасманова Мария Васильевна) аквъёт ханищтахтасыт. Акв яныт ма̄хум, Тасмановыт, аква  о̄с Аня о̄лыс. Са̄в ма̄ньщи о̄лыс. 
Ты потыр Альбина Александровна Анямова а̄нумн потыртас, тав Ушма па̄вылт о̄лы. Ушма па̄выл тарум тав щар яныг хо̄тпаг о̄лы. Альбина Александровна ка̄ркам э̄ква: о̄лкēт акваг во̄раи, хӯл алыщлы, тыналан ма̄­гыс пӯрка ю̄нты, пил ва̄ты. Яныг щēмья янмалтас. Ань а̄ги-пыганэ̄н, а̄ги-а̄гиянэ̄н ос апганэ̄н акваг нё̄таве. Пуста̄гыл вос о̄лы, хоса вос о̄лы. На̄й-О̄тыранэ̄н вос ӯргалаве. 
Анна АЛГАДЬЕВА



Интервью с Альбиной Александровной Анямовой, жительницей посёлка Ушма, старейшиной  ивдельских манси, я записала этим летом. Она поделилась воспоминаниями о детстве и своём пути к знаниям.    
–  Альбина Александровна, расскажите, как Вы пошли в школу?
–  В 1965 году, мы ещё на оленях ездили, это зимой. Летом на лодке, тогда мотор «Стрела» был. А вот в школу пешком ходили. Мы тогда на Ховыр-яӈкылме жили. У Марфы Васильевны дочка Полинка так в школу хотела, помню, торопит маму: «Скорей-скорей, заплети меня!». Думала, как хорошо в школе! 
Мы шли до 70-го посёлка, там поселенцы работали, машину поймали. Наш проводник Анямов Саввелий остановил машину. А здесь, где поворот на 80-й посёлок, Павел Васильевич Куриков палатку поставил, он у буровиков там работал. Мы пришли, палатка стоит. Хорошо, что мы сразу к палатке не подошли. Анямов Саввелий видимо знал или просто догадался, он с другой стороны залез в палатку, а там самострел стоял и убрал его. Если бы не он, точно кого-нибудь бы убило. Потом дальше пошли. Тогда деревянные дороги были.  Пришли в 70-й посёлок. Там машина по работе ездила, большая такая. Посадили нас в машину, а ее дровами топили, пока топят – машина едет. Огонь затухнет – машина остановится. Нас немного подвезли, дальше опять пешком на Бурмантово пошли. Кто устанет, начинает отставать, Савелий конфеты даст. Так до посёлка Бурмантово и дошли. Потом всех нас в детдом отвели.
–  Это в первый класс тогда так шли?
–  Да, в первый класс. Полина так торопилась, так хотела учиться. С нами еще Ольга с Романом были.
–  Понравилось учиться в школе?
–  Привыкли. Школа в двухэтажном доме была. Зимой нас на оленях туда возили. Марфа Васильевна Анямова приезжала, меня с Полиной забирала домой. За Ольгой с Романом их родственники приезжали. До туда доедем, если меня не встретят, то тетя Катя меня пешком отводила до Ховыр-яӈкылма. Шесть километров надо было идти.
–  Сколько лет в Бурмантово  учились?
–  Там год всего училась. Потом всех детей в посёлок Полуночное на двух автобусах отвезли. Манси тогда много было. Зимой, когда родители за детьми приезжали на оленьих упряжках, катали нас. Это в Бурмантово так было. Пекарня на другом берегу была, за хлебом туда ездили. Там я училась четыре года. В Серове год, год в Туринске – в санаторий меня туда отправляли. И  год в Полуночном  училась. Потом отца не стало, и я перестала учиться. Мама говорит: «Охотиться будешь, будем вдвоём на охоту ходить». Хотя брат Пётр против был, говорил: «Пусть учится». Братья Пётр и Мирон тоже учились недолго. Там в Бурмантово Константина Шешкина жена Марья, мой брат Мирон, Мария Васильевна Тасманова, они вместе учились. Тасмановых тогда много было. Много нас манси было.
Альбина Александровна, несмотря на свой возраст, до сих пор ходит на охоту, рыбачит, шьёт национальную одежду, она вырастила детей, внуков, племянников. Сейчас дети и внуки ей помогают по хозяйству. 
Анна АЛГАДЬЕВА
 
