
О̄йттур э̄тпос титыт ӯщлахтын хо̄талэ̄т хӯл алыщлан ма̄хум янытлан хо̄талыг о̄лы, рущ ла̄тӈыл ла̄ваве – День рыбака, ань ос мо̄т щирыл ла̄вуӈкв патвес – День Югорского муксуна.
Ань та хо̄талт Ханты-Мансийск ӯст на̄лми ва̄тат ялпыӈ хо̄тал ва̄рыглавес. А̄лпыл тув таса̄вит мир та ёхтыс. Онтолов щё̄с порат хӯл пувуӈкв ка̄сащан ма̄хум атвēсыт, та̄н ма̄гсыланыл касыл ва̄рвес - хотьютаныл щар ма̄к яныг хӯл нясыл пуви. Тит щё̄с сыс няслуӈкв вēрмысыт. Ка̄сыӈ хо̄тпа такви нясэ ёт-тотыглас. Ла̄ввēсыт, ма̄нь ка̄рай хӯл те пувēгыт, та̄ра ювле  витн вос та̄ртыяныл.
Налыман нупыл хӯрум хо̄тпа касуӈкв ла̄вхатсыт, хум хо̄тпат халт хӯрум нэ̄квет няслысыт. Каснэ щё̄саныл минам юи-па̄лт пувум хӯланыл та̄рвитаныл сунсуӈкв патвēсыт. Ка̄сыӈ хо̄тпа ма̄к яныг хӯлэ я̄нас вēскалавес. Тувыл яныг хӯл пувум хо̄тпат янытлавēсыт.
Ос та сыс мо̄т ма̄т йӣквнэ ос э̄ргын кан ва̄рыглавес. Тув атхатам ма̄хум э̄лы-па̄лт о̄влэ̄т Евгений Платонов потыртас, тав ма̄-вит ӯргалан департаментыт кӯщаиг о̄лы. Тав ла̄выс, пēс та̄гыл ма̄н миранув хӯл алыщлэ̄гыт, ты ма̄к э̄рнэ рӯпата. Яныг хо̄нт порат тыт пувим хӯл пуссын хо̄нтлам ма̄хманувн тēтыглавес. Хӯл алыщлан хо̄тпат – та̄н ты ма̄ янытыл мир хӯлыл тыттыяныл.
Ханты-Мансийский район кӯщай Пётр Захаров о̄с са̄в ёмас ла̄тыӈ мирн ла̄выс, тав ос тох потыртас. Хӯл алыщлан рӯпата хосыт ма̄н округув о̄с са̄в олн сэ̄лы. Ань тот са̄в ма̄ньлат ма̄хум вос рӯпитэ̄гыт. Ос хӯл акваг пувуӈкв о̄с ат ро̄ви, хӯл янмалтаӈкв э̄ри. Таима̄гыс хӯлыӈ я̄т ос тӯрыт ӯргалаӈкв э̄рēгыт, та̄н сыстамыг вос о̄лэ̄гыт, ул вос па̄ӈктавет.
Тэ̄н потыртамēн юи-па̄лт хӯл алыщлан ма̄хум ос общинат янытлаӈкв патвēсыт.  Ка̄сыӈ янытлан нэ̄пакыл ос мӯйлупсал майвес. Та юи-па̄лт соссаӈ ма̄хманув концерт суссылтасыт. Юлия Яркина «Хо̄тал» нампа театрыт артисткаг рӯпиты, тав ма̄ньщи э̄рыг э̄ргыс. Татем нё̄тнэ э̄рыгэ̄лыс. Оматэ Маргарита Рябова ос ма̄хум маттем та пӯмщаласанэ. Рущ э̄ргыт ханты э̄ргыг ва̄рсанэ, ма̄хумн о̄с сака мӯстыс.
Аквты порат мощ э̄лыннув «Пикник» нампа ӯщлахтын ма̄ щё̄питым о̄лыс. Тот ня̄врамыӈ ма̄хум ос нас мӯйлын ма̄хум ӯщлахтасыт ос матыр ма̄щтырлаӈкв вēрмысыт.  Хӯл исмит па̄йтвес, ща̄й виӈкв ро̄выс, ма̄хум олн щар ат ойтсыт. Э̄типа̄ла мус ӯст о̄лнэ ма̄хум мӯйлысыт, ма̄ньщи ма̄хманув тот о̄с ё̄мыгтасыт. Та̄нанылн ты ялпыӈ хо̄тал о̄с сака мӯстыс.



День рыбака стал фестивалем «День югорского муксуна» только в последние годы. Празднуют его в Ханты-Мансийске с большим размахом, территория праздника занимает всю набережную реки Иртыш. В девять часов начались соревнования по рыбной ловле. В этом году заявлено тридцать три участника, среди них были три женщины. Им было отведено всего три часа для рыбной ловли. Затем по весу самой крупной выловленной рыбы среди них выявили победителей.
Само открытие фестиваля было в одиннадцать часов. Приветствуя югорчан с праздником, директор департамента природных ресурсов и несырьевого сектора экономики Евгений Платонов сказал, этот фестиваль проводится в честь профессионального праздника работников рыбной отрасли. В годы Великой Отечественной войны из нашего региона поставлялось много рыбной продукции на фронт. И сегодня это одно из главных отраслей экономики нашего округа. Поздравил горожан и глава Ханты-Мансийского района Петр Захаров. Он отметил, к этому празднику причастна каждая семья в округе, ведь на столе у всех есть местная рыба.
Праздничную часть фестиваля представили артистка театра обско-угорских народов «Солнце» Юлия Яркина и ее мама Маргарита Рябова. Они исполнили песни на языках ханты и манси. Молодой коллектив «Югорское созвездие» показали танцы коренных народов.
В это же время недалеко от места проведения фестиваля «День югорского муксуна» расположился «Пикник ХМ», посвященный Дню семьи, любви и верности. Для жителей и гостей города там были организованы различные спортивные состязания, творческие мастер-классы, игры для детей и их родителей.
