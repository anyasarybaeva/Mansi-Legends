
 
Ты йист ма̄нки мирув халт пēс йис ва̄рмаль ос пēс накыт ва̄нэ хо̄тпа сака мощща  хультыс. Тамле хо̄тпат ва̄ӈкв, янытлаӈкв ос ӯргалаӈкв э̄рēгыт. 
Ха̄льӯс район Ху-люмсӯнт па̄вылт Галина Константиновна Алгадьева о̄лы. Ты хо̄тпа са̄в пēс ва̄рмаль, потыр, э̄рыг ва̄г. Ща̄нягēн-а̄щагēн тав ма̄нь та̄гыл ма̄ньщи щирыл янмалтавес. 
Таима̄гыс тав ма̄ньщи о̄лнэ ва̄рмаль ёмщакв ва̄гтэ ос э̄лаль ня̄враманэ̄н, манянэ̄н, а̄ги-а̄гиянэ̄н, а̄ги-пыганэ̄н, пыг-пыганэ̄н, пыг-а̄гиянэ̄н, апганэ̄н ма̄ньщи ва̄рмалит хӯлтыглыянэ, ханищтыянэ. 
Хотьют матыр китыглаӈкв тав палтылэ ёхты – кос хунь нё̄тытэ, хӯлтыглытэ. Ма̄ньлат ма̄хум, ня̄врамыт ёт ос акваг рӯпиты. 
Я̄сунтыт «Ма̄нь Ӯсквен» ва̄тихал яланта̄лы, тот пēс о̄лум ва̄рмалит койгалаӈкв нё̄ты, ня̄врамыт ю̄нс-хатуӈкв ханищты. 
Ма̄нь таквс э̄тпос 3 хо̄талт Галина Константиновна самын патум хо̄талэ. Та хо̄тал тав 70 та̄лэ то̄влыс. 
Та ёмас, сымыӈ, ка̄ркам, нёмса омакēв, щащēквав ос анēквав самын патум хо̄талэ̄тыл сымыӈыщ янытлылӯв ос пуста̄гыл о̄лнэ хо̄тал, со̄тыӈыг о̄лнэ хо̄тал тавēн ла̄вēв. Хоса нот ос  щунь тавēн. Ма̄н таве э̄руптылав ос аниглылав.  
Тав  ня̄враманэ, ня̄враманэ ня̄врамыт, 
манянэ, ва̄псанэ, 
э̄щанэ, а̄пщитэ ос апганэ.
 



В поселке Хулимсунт Березовского района проживает Галина Константиновна Алгадьева. Она носитель языка и культуры народа манси, информант, руководитель женских обрядов и наставник молодежи. 3 октября Галине Константиновне исполнилось 70 лет. Дети, внуки, правнуки, сестры, брат и родственники поздравляют её с юбилеем, желают крепкого здоровья и долголетия.
Автор А. Алгадьева
