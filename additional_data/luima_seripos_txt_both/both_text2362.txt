

	Ма̄нь таквс э̄тпос 19-23 хо̄таланэ̄т Ханты-Мансийск ӯст IV Международный Северный археологический конгресс о̄лыс. Ма̄хум лов арыг э̄лы хо̄н ма̄ныл (Германия, Индия, Великобритания, Казахстан, Норвегия, США, Финляндия, Франция, Чехия, Швеция, Эстония, Южная Корея) ос Россияв янытыл налыман нупыл нила ӯсытныл ёхталасыт. Та̄н халанылт китса̄ттем мирн ва̄нэ яныг учёный хо̄тпат о̄лсыт – археологыт, этнографыт, языковедыт, историкыт, антропологыт, музеитыт со са̄всыр культурный центрытт рӯпитан ма̄хум.

	О̄выл ла̄тыӈ округ кӯщай ва̄ӈын хо̄тпатэ Геннадий Бухтин 

	тав ла̄выс: «Мирхал тэ̄ла ма̄гыс ты сака э̄рнэ хо̄нтхатыглап. Мирн ва̄нэ яныг 

	учёный хо̄тпат ос ма̄ньлат ма̄хум пуссын аквъёт рӯпитэ̄гыт, наука палт та̄ра-паттын тэ̄ланыл урыл потыртэ̄гыт. Ма̄н 

	Югра ма̄вт ос мо̄т 

	э̄лы хо̄н ма̄т о̄лнэ 

	мирыт «археологический наследие» нампа тэ̄ла хосыт та̄нти ма̄наныл ос йис порат о̄лум ма̄хманыл урыл са̄внув ва̄ӈкв патэ̄гыт».

	Тувыл конгресс рӯпататэ та о̄вылтахтас. История ос археология УРО РАН нампа Екатеринбург ӯст о̄лнэ институт кӯщай Евгений Тимофеевич Артемов тох потыртас: «Археология са̄в тэ̄ла о̄ньщи (а̄хвтасыӈ нот, а̄нох, кēр, средневековье). Тамле мирхал хо̄нтхатыглапыт ань таима̄гыс ва̄рыглавет – ущ та̄ра-паттым сыре-сыр ва̄рмалит урыл потрыт хӯнтлэ̄в, э̄рнэ йильпи нэ̄пакыт щё̄питэ̄в, э̄лаль хумус рӯпитаӈкве патэ̄в, 

	акван-потыртахтэ̄в. 

	Ма̄н э̄лы хо̄н ма̄т о̄лнэ учёныит ёт рӯпитанэ̄в хусах та̄лыг ты 

	ēмтыс. Наукат туп 

	акв ма̄ хунь ханищтаве, кос Россия ма̄в ла̄вилув. Хунь наука 

	щирыл рӯпитэ̄гын, э̄ри ма̄ янытыл о̄лнэ ма̄
	витэ пуссын ха-нищтаӈкве. Таима̄гыс ма̄н ма̄ янытыл о̄лнэ̄ 

	учёныит ёт акван-хартэ̄в, археология ос история тэ̄лат пуссын 

	аквъёт ханищтыянӯв. Ань наукат рӯпитан ма̄ньлат хо̄тпанув мо̄т мир ла̄тыӈ молях 

	ханищтапияныл, потыртаӈкве ха̄сэ̄гыт, э̄лы ма̄т о̄лнэ мир 

	ёмащакв торгамтыяныл». 

	Мо̄т учёный хум Вячеслав Иванович Молодин (академик РАН, исторический наука доктор, профессор, Новосибирск ӯст о̄лы) тав ла̄тыӈ ла̄выс: «Хунь СССР ла̄кква-патыс, антикварный рынок ква̄лтапаптувес. Олн коснэ вильтсовта̄л утыт ма̄ хилуӈкве 

	патсыт. Пēс йис 

	со̄рнит, са̄всыр тыныӈ пормасыт хо̄нтэ̄гыт, 

	пуссын по̄хан-тыналыяныл. Ань ищхӣпыӈ ут хосыт кос маныр хо̄нтуӈкве ро̄ви. Наука ос археология ма̄гыс ты 

	сака пилыщмаӈ 

	ва̄рмаль. Ань май 

	мирн ва̄нэ Петровская коллекция тох 

	ты тэ̄лыс. Ма̄н кӯ-щаянув илямта̄лсанӯв, акв са̄ккон хассӯв, 

	ворил ты пирмайтавес, тох намаим о̄лы: 

	«Борьба с чёрной археологией». 

	Ань ос таи ма̄гыс 

	сыманув ща̄ргēгыт, 

	хунь колыт ӯнттавет, ма̄ хилаве, таса̄вит э̄рнэ матарыт хо̄нта
	вет, нэ̄мхотьютн ат 

	сунсыглавет, ат ханищтавет, нас порсанян 

	та па̄хвтавет. Пēс йис о̄лупса ханищтан 

	ма̄хум тув та̄ртнувет те, хо̄нтнэ пормасыт 

	пуссын музеин 

	тотнувет. Ма̄н, 

	учёный ма̄хум, ань ты урыл са̄ккон нэ̄пак щё̄питэ̄в. Иӈ лылыӈ та̄гыл о̄лнэ̄в сыс тав пирмайтаве те, тай 

	ёмас о̄лнӯв. Ам номсэ̄-гум, тах ты коны
	пал са̄в хащта̄л тэ̄ла та̄ра-паты».

	О̄с акв яныг 

	учёный хо̄тпа по
	тыртас, наме Дмитрий Витальевич Бугров, исторический наука кандидат, доцент, Екатеринбург ӯст о̄лы: «Ня̄врам такви о̄лнэ 

	ма̄тэ э̄руптаӈкв ма̄нь-та̄гыл ханищтаӈкве э̄ри. Ка̄сыӈ хо̄тпа 

	такви мире вос ва̄гтэ, вос янытлытэ. То̄ва-накт сунсэ̄гум, пēс 

	памятникыт щар матарыл хот-щуртгалымат, пулиг-ка̄ралымат. Тох ва̄руӈкве хунь ро̄ви. Пēс пормасыт алпи 

	ман пуӈк хольт ӯрга-лым о̄ньщуӈкве э̄ри».

	Тувыл Андрей Владимирович Головнёв потыртас. Тав о̄с намыӈ-суиӈ учёный хо̄тпа – профессор, исторических наука доктор, член-корреспондент РАН, наука щирыл нэ̄пакыт хансы, хурит по̄слы, кинат ва̄ри: «Археология – ты сака пӯмыщ ва̄рмаль. Хунь э̄лумхо̄лас пēс пормас хо̄нты, таве сунсыглытэ, ханищтытэ, номсахты, йис порат ма̄хум 

	хумус о̄лсыт, маныр о̄щсыт. Тувыл тав такви урēт номсащлахты, хоты мирныл о̄лы, э̄лы 

	хо̄талэ урыл номсы. 

	Лӯи ма̄ археология тэ̄ла палт ма̄н ань са̄в рӯпитаӈкве патсӯв. 

	Таве ва̄рнэ ма̄гыс 

	Югра ма̄т са̄в о̄лн та̄стла̄лаве. Улпыл таима̄гыс Россия янытыл мо̄т округыт 

	ман областит халт 

	ма̄кыг тав та о̄лы. Хунь ты рӯпата ва̄рēгын, 

	пӯмыщ матыр хо̄нтнэ коныпал (кос средневековье тэ̄ла ла̄вилӯв), 

	археология ёт э̄лум-хо̄лас таквина̄тэ 

	ханищтытэ, ма̄ (рущ ла̄тӈыл планета) тармыл сохтыл лю̄лим 

	э̄лаль сунсы, ма̄ янытэ̄т ханищтытэ. Ты сака э̄рнэ, та̄рвитыӈ ос пӯмыщ рӯпата».

	Хо̄талъя̄т юи-па̄лт ма̄хум пуссын секцият щирыл ла̄кква-уртхатасыт – 8 я̄нас 

	ма̄т докладыт ловиньтасыт, потыртасыт, тэ̄ланыл урыл халанылт китыглахтасыт. 

	Та мат секцият щирыл та̄н хӯрум хо̄тал рӯпитасыт. 

	Конгресс рӯпататэ оигпаме э̄лы-па̄лт учёный ма̄хум ля̄ххал 

	тотнэ хо̄тпатын маттем та китыглавēсыт. В.И. Молодин ла̄выс: «Ты конгрессыт ка̄сыӈ секция такви тэ̄ланэ 

	щирыл рӯпитас, ма̄хум пӯмыщ докладыт ловиньтасыт, китыглахтан ла̄тыӈ са̄в о̄лыс. 

	На̄н округынт сака номтыӈ кӯщаит рӯпитэ̄гыт. Та̄н наука ма̄к тэ̄ланэ ма̄гыс 

	(история, археология, культура ос мо̄т э̄рнэ тэ̄лат) яныг 

	па̄рыс тотэ̄гыт, наукат рӯпитан хо̄тпатын са̄в нё̄тмил ва̄рēгыт. Тыхо̄тал ам хӯлсум, насати на̄н округынт яныгса̄т арыг национальность о̄лы. Ос щар ма̄кыг ма̄ньщит, хантыт, ё̄рныт ос рущит 

	та̄н ла̄вавет. Тувыл на̄н ань пуссын аквъёт юртыӈыщ о̄лэ̄гын, ка̄сыӈын такви культуратэ э̄лаль тотытэ, мо̄т мирытын суссылтытэ. Ялпыӈ хо̄талыт 

	ва̄рыглан порат кӯщаитын ка̄сыӈ мир нё̄таве. Ка̄сыӈ ня̄врам такви культуратэ ва̄гтэ, мо̄т мир культура 

	янытлытэ. На̄н 

	ляльтын сунсуӈкве татем ёмас. 

	Ам тыг 1970 та̄лыт порат ёхталасум, то̄нт ӯс янытыл туп йӣв колыт ӯнлысыт. Ань тай тамле нё̄тнэ кол капаит ӯнлэ̄гыт, са̄всыр па̄мятникыт ва̄римат. Ты ма̄т ма̄-во̄й ос газ 

	хосыт сэ̄лнэ олныт по̄хан ат тотавет, э̄рнэ тэ̄лат ва̄рнэ ма̄гыс тыт хультуптавет – колыт ӯнттавет, культура, наука ос ханищтап тэ̄лат та̄кмалтавет. Ты ма̄гыс на̄нанн ам яныг пӯмащипа ла̄тыӈ ла̄вēгум».

	Акв-кит ла̄тыӈ Е.Т. Артемов ла̄выс: «Матъёмас ма̄ньлат ма̄хум археология науканыл пӯмщалахтэ̄гыт, таве ханищтыяныл. Ты сака э̄рнэ ва̄рмаль. Акв тамле пуӈк а̄гм о̄лы, рущ ла̄тӈыл ла̄ваве 

	«амнезия». Ты хунь э̄лумхо̄лас таквина̄тэ хот-ёрувлытэ, нэ̄матыр ат номи, ат торгамты. Ма̄н ань ты о̄лэ̄в, о̄с аквтох – акв хотты мирхалт, округт манос странат о̄лнэ ма̄хум та̄нти ла̄тӈаныл ос культураныл хот-ёрувлыяныл. Тувыл 

	тамле ма̄хум мо̄т яныг мирхалн тэ̄лыглэ̄гыт, 

	та̄н ла̄тӈанылт потыртаӈкве патэ̄гыт, пēс порат о̄лум та̄нти ма̄хманыл хот та ёрувлыяныл. Археология 

	ка̄сыӈ хо̄тпан, ка̄сыӈ округын нё̄ты. Хунь 

	ма̄н ка̄сыӈ мир янытлаӈкве патылӯв, ханищтаӈкве, то̄нт 

	Россияв янытыл ма̄н пуссын аквъёт юртыӈыщ о̄луӈкве патэ̄в, ма̄хум та̄нти мираныл ос ла̄тӈаныл ва̄ӈкве патыяныл, о̄с са̄в э̄рнэ тэ̄лат тах ва̄рев. 

	Ты ёмас рӯпата на̄н округынт та о̄вылтавес».

	Округ кӯщаянув ты конгрессын ёхталам учёный хо̄тпатын о̄с са̄в ёмас, сымыӈ 

	ла̄тыӈ ла̄всыт. Мо̄тыт конгресс тах о̄с 

	Ханты-Мансийск ӯст ва̄раве.

	 

	Светлана 

	Ромбандеева




	С 19 по 23 октября в Ханты-Мансийске прошел IV Международный Северный археологический конгресс. В работе конгресса приняли участие 200 исследователей из более десяти стран. В течение четырех дней исследователи обсуждали важные проблемы археологии.

	Основная цель Конгресса – популяризация новых научных открытий, наиболее значимых достижений и перспектив археологии Северной Евразии, разработка новых концепций, теоретических и методологических аспектов истории самобытных северных культур в контексте мировой истории.

	По завершении форума Президент Ассоциации антропологов и этнологов России, главный научный сотрудник института истории и археологии УрО РАН Андрей Головнёв сказал: «Самым главным итогом Конгресса стал вывод – северная археология развивается. Обращаясь к своим корням, мы лучше видим свои перспективы, видим то, что мы представляем собой, как люди. Север по-своему заново себя познает. Поэтому открытия в северной археологии – это явления нового Севера».

	В итоговой резолюции конгресса была принята разработка стратегии археологии Севера. Это связано не только с новым освоением Арктики, но и с освоением северных регионов, а Югра является одним из регионов, активно развивающих археологию.

	Участники конгресса посетили выставки в музее Природы и Человека «Связь времен» и «Золото сарматов», этнографический музей под открытым небом «Торум Маа» и музей Геологии, нефти и газа.

Светлана Ромбандеева 
