
Ты хурит ма̄ньщи нэ̄ Евдокия Митрофановна Михайлова по̄слым о̄лы, а̄ги о̄парищ наме Сайнахова. Тав Ха̄льӯс район Кульпас па̄вылт о̄лы, школат тэ̄нут па̄йтнэ колнакт рӯпиты. О̄йкатэ̄нтыл тэ̄н кит савалап ня̄врам янмалтэ̄г, кит пыгрищ.
Евдокия Митрофановна рēтыӈ ю̄свой э̄тпост 1967 та̄лт самын патыс. Оматэ Ирина Алексеевна, а̄ги о̄парищ наме Кугина, Мēсыг па̄вылт самын патыс, тот яныгмас. А̄тятэ Митрофан Ильич, Ма̄нья па̄вылныл о̄лыс. Оматэ рыбучасток зверофермат рӯпитас, охсарыт ма̄гыс тэ̄нут па̄йтыс. А̄тятэ ос колыт ӯнттын ма̄т ман па̄рт сылнэ ма̄т рӯпитас, йӣв ха̄пыт ва̄рыс. Э̄кваг-о̄йкаг хотталь щалтмēн хо̄т-са̄т та̄лыг ты ēмтыс. Тэ̄н са̄т ня̄врам янмалтасы̄г – Ольга, Илья, Альбина, Щēрти, Дуся, Володя ос Света. На̄н ань э̄лаль Евдокия потре ловиньтэлы̄н:
– Ам школат рӯ-питанэм са̄тхуйплов та̄лыг ты ēмтыс, ня̄в-рамыт ма̄гыс тэ̄нут па̄йтэ̄гум. Ты э̄лы-па̄лт лов арыгтем та̄л рыбучасткат звероводыг рӯпитасум. Тувыл рыбучасткав лап-пантвес, охсарыт о̄ньщуӈкве ат патвēсыт, ма̄н рӯпата та̄л хультсӯв. Ётыл ам школан та патхатасум. 
О̄йкам Александр Генрихович Михайлов Сыктывкар ӯст яныгмас. Хӯл алыщлан ос во̄раян хумыг о̄лы. Рӯпататэ̄т янытлаве, мо̄лты та̄л сака са̄в нё̄-хыс ка̄тын-патталас. Мēн кит ня̄врам о̄нь-щимēн, пыгмēн Руслан, а̄гимēн Лена. Тэ̄н сас щēмьяӈыг, ня̄врамы-ӈыг, пуссын тыт, Кульпаст, о̄лэ̄гыт. Руслан рыбкоопт рӯпиты, Лена о̄с школат рӯпиты. Мēнти ня̄врамагмēн яныгмасы̄г, ань кит савалап пыгрищиг ян-малтымēн, Никита ос Ваня. Никита оматэ ты па̄вылт о̄лы, тэ̄н колэ̄н хот-ё̄свес, таима̄гыс пыгрищ ань ма̄н палтув о̄лы. Оматэ̄нтыл ва̄щинтахтэ̄г, тав ма̄н палтув ёхталы, Никита то̄ванакт оматэ палт о̄с яланта̄лы. Ваня ос савалап ня̄врам, тамле номтыӈ пыгрища-кве, ёмащакв ханищтахты. Ня̄врамыг ань 
ща̄рщ ва̄тат Геленджик ӯст ӯщлахтэ̄г, пувлэ̄г.
 
Тамле ёмас потыр Евдокия Митрофановна та потыртас. Ты я̄тил сымыӈ хо̄тпав колта̄глэ ёт пуста̄гыл вос о̄лы! 



Евдокия Митрофановна Михайлова живет в п. Сосьва Березовского района. Вот уже семнадцать лет работает поваром в школе. Евдокия родилась в большой мансийской семье. Маму звали Ирина Алексеевна, в девичестве Кугина, родом из деревни Месыг. Работала в рыбоучастке поваром, готовила корм для лис. Папа всю свою жизнь проработал на стройке. Они воспитали семерых детей – Ольга, Илья, Альбина, Сергей, Евдокия, Володя и Светлана. Далее Евдокия рассказала:
- Более десяти лет я проработала звероводом в рыбоучастке. Когда рыбоучасток расформировали и лис распродали, многие остались без работы. Позже я устроилась поваром в школу. Мужа зовут Александр Генрихович, родом из Сыктывкара. Охотник, рыбак, имеет благодарственные письма и почетные грамоты. В прошлом году он больше всех добыл соболей. У нас своих двое детей Руслан и Лена. Они уже взрослые, живут своими семьями. И два приемных мальчика – Никита и Ваня. У Никиты мама живет здесь в поселке. В их семье очень тяжелая ситуация – несколько лет назад сгорел дом, жить им стало негде. Тогда мы решили забрать Никиту к себе. С мамой он встречается, общается. А Ваня - круглый сирота. Мальчики учатся хорошо, стараются. Летом они ездили отдыхать в Геленджик. Мы их любим, хотим чтобы дети были счастливы.
Пожелаем ей здоровья, любви, радости.
Автор С. Ромбандеева
