
Николай Михайлович Садомин Кульпас па̄вылт о̄лыс. Ювле хультум э̄тпос 25 хо̄талэ̄т тав намхо̄талэ о̄лыс, хум 85 та̄лэ то̄влынув. Ты кастыл Ханты-Мансийск ӯст «То̄рум Маа» музей колт таве ва̄м хо̄тпат акван-атыглавēсыт.
Ты ма̄ньщи хо̄тпа Ра̄к­тъя па̄вылт 1934 та̄лт самын патыс. Кульпас па̄­выл школат са̄т класс а̄стлас, тувыл тав Ленин­град ӯсн ханищтахтуӈкв тēтвес. Тот ханищтахтаме порат тав са̄в рущ потыр ма̄ньщи ла̄тӈыг толмащ­ласанэ, та потрыт ловинь­тан нэ̄пакыг ва̄рвē­сыт. То̄ват ханищ­тан нэ̄па­кытт хансыг­лавēсыт. 
Ань Николай Михай­лович о̄лупсатэ урыл ма̄хумн Светлана Сили­вёрстовна Динисламова потыртас, халэ̄нт тэ̄н рӯ­тыг о̄лсыг. Нэ̄ ла̄выс, хум о̄лмēт та̄н палтаныл ак­ваг щалт­сас. Тав Татьяна Романовна Садо­минан сака э̄руп­тавес, ӯргала­вес. Та̄н коланылт «магнито­фоныг» ла̄внэ потрыт такви хаснэ утэ о̄ньщи­стэ. Таве выгтэ, па̄выл ма̄хум потраныл тув хан­сыянэ, ювле та тотытэ. Роман Татья а̄квēн хаснэ утэ то̄рыл лап-маниг­тытэ, о̄ста ёл-тӯй­таве. 

Мо̄т щёс ёхты, о̄с ёт та выгтэ. Ты хансум потранэ округ ма̄ньщи ра̄тива хосыт суйтсыт. Светлана Силиверстовна ань ла̄выс, ты потрыт тав пуссын о̄ньщиянэ, то̄ванакт юн хӯнтлыянэ. Оматэ ос Николай Михай­лович халэ̄нт сака пӯм­щиг потыртасы̄г. 
«Лӯима̄ сэ̄рипос» газетав та̄ратаӈкв о̄выл­тыма па̄сыл Николай Михайлович потрыт тув хансуӈкв та̄ра патыс. Ты урыл Альбина Романовна Станиславец потыртас. Тав ла̄выс, хум такви хансум потранэ газетан тēтыянэ. Потрыт пуссын янгыт, то̄ванакт газета ло̄псын ат ла̄пēгыт. О̄в­лэ̄т тав ловиньтыянэ, тувыл ущ газетан ва̄ри­янэ, тув мус пӯмыщ та̄­на­ныл ловиньтаӈкв о̄лыс.

Николай Михайлович о̄лмēт, 1993 та̄лт «Паща, рума» нампа яныг по­тыр хансыс. Ётыл ма̄нь потыр-охсаг ва̄рим ма̄­ньщи газетат о̄с хан­сыглавес. Ос ловиньтан нэ̄пакыг вос ва̄раве, Николай Михайлович са̄всыр ма̄н, са̄в­сыр кӯщаитн пищма хан­сыглас. Акваг титыг­лах­тас, ты нэ̄паке хунь та̄­ратаве.

«Паща, рума» потре 2001 та̄лт ма̄ньполь э̄т­пос 3 хо̄талэ̄т нэ̄пакыг ва̄рвес. Аквта э̄тпос 21 хо̄талэ̄т хум а̄тимыг ēмтыс. Тав 68 та̄лэ иӈ ат то̄влыс. Ты сымын э̄рнэ нэ̄паке тав аты ка̄саластэ, ка̄тагēт аты пувиньта̄лыстэ.

Ма̄ньщи ла̄тӈыл са̄в­сыр нэ̄пакыт хан­савет, са̄всыр нэ̄пакыт та̄ра­та­вет. Ос акв тамле пӯмыщ ос пēс ла̄тӈыл хансым нэ̄пак воссыг а̄тим. Ань атхатыглам ма̄хум ла̄в­сыт, Николай Михай­лович Садомин туп акв нэ̄пак хансыс. Ос ма̄к тамле нё̄тнэ пēс ма̄ньщи ла̄тӈыл хансуӈкв хаснэ хо̄тпа ма̄н халувт ань а̄тим. Сака ёмас о̄лнув, ты нэ̄пак йильпииг ке та̄ратаве. 




Имя Николая Михайловича Садомина сегодня знают, благодаря одной уникальной книге, которую издали уже после смерти автора. Название этой книги – «Паща, рума» («Здравствуй, друг»). В канун его юбилея сотрудники этнографического музея «Торум маа» собрали на литературной гостиной тех, кто лично знал Николая Садомина и тех, кто интересуется литературой коренных народов Югры.
 
Николай Михайлович родился 25 декабря 1934 года в деревне Рактъя (Рахтынья) Березовского района. После окончания семилетней школы в поселке Сосьва, был направлен на учебу в подготовительное отделение института народов Севера в Ленинграде. В годы учебы Николай Михайлович переводил тексты на мансийский язык, которые затем печатались в различных учебных изданиях. 
 
После окончания учебы работал учителем в школах п. Сосьва и д. Ломбовож. В 1993 году написал поэму «Паща рума», которая увидела свет после его смерти. С момента основания газеты «Луима сэрипос» активно сотрудничал с редакцией. По воспоминаниям читателей газеты, именно его тексты были наиболее интересны им. Писал он очень интересно и захватывающе. Проживая в Сосьве, он собирал у местных жителей фольклорный материал, который затем печатал в мансийской газете. 
 
По словам Светланы Динисламовой, поэма «Паща рума» написана в форме мансийского фольклора. К сожалению, ее смогли издать только в 2003 году, через месяц после смерти Николая Михайловича. Почти десять лет автор своей единственной поэмы, переписывая все вручную, отправлял копии разным людям, надеясь, что ее в скором времени издадут. В архивах редакции хранятся письма Николая Михайловича, где он просит журналистов посодействовать в издании этой книги. Также есть рукописные копии некоторых глав, исправленных рукой самого автора. В 2003 году поэму «Паща, рума» напечатали очень маленьким тиражом, всего 500 экземпляров. Сегодня это одно из уникальных изданий. В будущем оно будет еще более востребовано, потому как книг, написанных таким красивым, богатым языком мало.
