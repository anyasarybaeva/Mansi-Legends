
Ха̄льӯс район Кульпас па̄вылн ял­мум порат ам школан щалтса­сум. Ня̄врамыт ханищтахтан ма̄ныл а̄стысыт, экзаменаныл мисаныл. Ос тот рӯпитан ма̄хум иӈ пуссын рӯпитэ̄гыт, школаныл сыстамтыяныл, таквсы кастыл щё̄питыяныл.
Ханищтахтын кол­накытын щалтсасум, нэ̄квет иснасыт о̄льпыл сартэ̄гыт. Тэ̄нут пайт­нэ колт манос нэ̄пакыт о̄щнэ колт о̄с пуссын рӯпитэ̄гыт, колхусапа­ныл ловтыяныл. Кӯщай нэ̄ колнакын щалтсасум, наме Наталья Алексан­дровна Слепцова.
Ань лӯпта э̄тпос юио̄выл хо̄таланэ хуль­тсыт, тавēн о̄с рӯпатаӈ. Отчёт-нэ̄пак хансуӈкве э̄ри, экзаменыт мим ка̄сыӈ ня̄врам нэ̄паканэ щё̄питаӈкве э̄рēгыт. Ам Наталья Александров­на школа урыл киты­гласлум:
http://www.citychallenge.com/no-faxing-payday-loans-in-canada
- Наталья Алексан­дровна, экзамен минэ ва̄рмалин хумус о̄лыс?
- Ты та̄л ня̄врамыт эк­заменаныл пуссын ёма­щакв мисаныл. 11 класс – са̄т хо̄тпа а̄стласыт, 9 класс – онтолов хо̄тпа а̄стласыт. Тох мощща хо̄тпа нэ̄мхуньт а̄тим о̄лыс. Ос таи ёмас, ань таквсы порат о̄выл классын ва̄т нупыл акв ня̄врам ёхты. Юио̄выл та̄лыт сыс школав рӯпататэ ёмас щирыл мины. Ма̄н ня̄враманув ёт са̄всыр олимпиа­дат касыглэ̄в, грант-олн винэ ма̄т то̄ванакт но̄хпатыглэ̄в. Школавныл са̄всыр ма̄т 171 ня̄врам кассыт, 37 ня̄врам но̄хпатсыт - о̄выл, китыт ос хӯрмит места ви­сыт. «Спасти и сохра­нить» акцият о̄лум по­рат па̄выл янытыл са̄в йильпи йӣвыт ӯнттысӯв. «Аллея выпускников» ва̄рсӯв, школа а̄стлан ка̄сыӈ хо̄тпа ма̄нь йӣв ӯнтты.
- Интернатт манах ня̄врам о̄лы?
- Ты та̄л тот налы­ман нупыл акв ня̄врам о̄лыс, мо̄тыт та̄л налы­ман нупыл ат ня̄врам ханищтахтуӈкве ёхты. Сортыӈъя, Ло̄пмус ос Кимкъясӯй па̄вылныл о̄лэ̄гыт.
- Интернатын тай сака хоса та ӯнттаве. Хунь а̄стлаве?
- Со̄ль, такос ӯнттаве, аман хунь а̄сты, ат ва̄глӯв. Ань тот рӯпитан ма̄хум ла̄внэ̄ныл щирыл, яныг таквс э̄тпост ты а̄стлапияныл. Ювле хуль­тум кит э̄тпос сыс ма̄хум ёмащакв рӯпитэ̄гыт, кол китыт наке ӯнттуӈкве о̄вылтавес. Ӯрхатэ̄в, номсэ̄в, мощēртын ня̄враманув йильпи интер­натн о̄лмыгтэ̄гыт.
- Школант манах ня̄врам ханищтахты?
- Ты та̄л 171 ня̄врам ханищтахтас, таквсы ос 189 ня̄врам ёхты.
- Ань май са̄всыр йильпи ищхӣпыӈ утыт, компьютерыт, та ма­ныр, ква̄лтапаптувēсыт, тамле матарыт на̄н о̄с о̄ньщегы̄н?
- Матыр-а̄ти э̄рнут ма̄н пуссын о̄ньщēв, ня̄врам ханищтан ка̄сыӈ хо̄тпа компьютер ман ноутбук о̄ньщи. Ин­тернет рӯпиты, ка̄сыӈ колнакувт электрон­ный па̄рт о̄лы. Ло̄пмус па̄вылн тамле па̄рт о̄с тотэ̄в тах. Кимкъясӯй па̄выл школа Саранпа­выл нупыл паттувес, ол­ныл ань тувыл нё̄таве.
- Ня̄врам ханищтан хо̄тпа то̄вылхаты? Аквхотты порат школант ан­глийский ла̄тыӈ ханищ­тан хо̄тпа а̄тим о̄лыс.
- Ань тай ханищ­т а н м а̄ х у м п усс ы н о̄л э̄ г ы т, рӯ п и т э̄ г ы т. Таквсы кастыл хӯрум хо̄тпа ёхтысыт, геогра­фия, обществознание ос физкультура урок ханищтаӈкве патэ̄гыт. Ка̄сыӈ хо̄тпа образова­ние о̄ньщи. Интернатт рӯпитан ма̄хум о̄с о̄лы.
- Школант ёмащакв ханищтахтан ня̄врам са̄в о̄лы?
- Са̄в ня̄врам ёма­щакв ханищтахты, от­личникыт о̄ньщēв, удар­никыг са̄в ня̄врам о̄лы. Школавт ня̄врамыт халт 34% ёмащакв ханищ­тахты. Та̄н ёмащакв ханищтахтанэ̄ныл ко­ныпал мо̄т са̄в э̄рнэ рӯпата ва̄рēгыт, там­ле ка̄ркамыт, ханищ­тан ма̄хманылн акваг нё̄тэ̄гыт.
- Наталья Александровна , н а̄ н н я̄ в р а - манын па̄вылт о̄лнэ яныгхо̄тпатын матыр нё̄тмил ва̄рыглэ̄гыт?
- Атхунь нё̄тыглэ̄гыт. «Акция милосердия» ва̄тихал ва̄рыглэ̄в. Тувыл ма̄хум школавн нэ̄пак хансэ̄гыт, пӯмащипа ла̄тыӈ ла̄вēгыт, ма̄н о̄с та ня̄врамыт янытлыянӯв.
Мо̄тынтыг ма̄нь таквс э̄тпост школав 80 та̄лэ то̄влы. Ос ты ялпыӈ хо̄талув 2015 та̄лт тах ущ ва̄рилӯв. Ань ма̄нь таквс э̄тпост тыг нэ̄мхотьют ёхтуӈкве ат вēрми, та порат я̄ ущ поляве.
Таима̄гыс ма̄н та юипал та̄лт ма̄ньполь ман лӯпта э̄тпост мӯйлуӈкве номсэ̄в. Иӈ ат ва̄глӯв, хоты э̄тпос пēриēв, хунь та̄ра-паты, тах ла̄вēв. Ялпыӈ хо̄тал кастыл ма̄н ань щё̄питахтэ̄в, район кӯщаитын пищмат хассӯв, тыт рӯпитам ос ань рӯпитан ма̄хманув пуссын яныт­лан нэ̄пакыл вос мивет, матыр мӯйлупсал вос мӯйлуптавет.
Ты ляпа та̄лыт сыс ань ты школав пēнтсыл йильпи школа ӯнттаве тах. Интернат по̄хан ӯнттаве, акван-о̄лтавēг, халэ̄нт рēгыӈ унсах ва̄раве. Тох тай ты шко­лав иӈ ёмас, рēгыӈ, тыг ёхталан ка̄сыӈ хо̄тпан тав мӯсты, ма̄навн ос тыт рӯпитаӈкве сака ёмас.
Ма̄н туп ёмас номтыл рӯпитэ̄в, ёмас номтыл э̄лаль сунсэ̄в, ня̄врамыт ханищтэ̄в, янмалтэ̄в.
Тох ты потыртас шко­ла кӯщай нэ̄ Наталья Александровна. Татем ёмас сымыӈ нэ̄, сустēмт, ня̄врамыт э̄руптыянэ, школат рӯпитан ма̄хум янытлыянэ. Газетан ва̄рнэ ма̄гыс хурит мис. Школа янытэ̄т суссыл­тастэ, мощ ё̄мыгтасмēн. Ханищтан колнакытн щалтсасумēн, тот ань нэ̄квет рӯпитэ̄гыт, ис­насыт о̄льпыл сартэ̄гыт манос колкан ловтэ̄гыт. Со̄ль, ка̄сыӈ колнакт колнорн электронный партыт тагатым о̄лэ̄гыт, компьютерыт, та маныр пуссын о̄лы.
Школат рӯпитан я̄тил ма̄хум ос ня̄врамаквет пуссын пуста̄гыл вос о̄лэ̄гыт, То̄рум ёт, О̄тыр ёт вос о̄лэ̄гыт.
 



На следующий год сосьвинская школа отметит свой 80- летний юбилей. Чем живёт школа и как готовится к юбилею и к новому учебному году, об этом рассказала директор Наталья Слепцова. По словам директора, подготовка к юбилею идёт уже сейчас. В планах строительство нового здания школы. На сам юбилей планируется пригласить всех учителей, работавших в этой школе и всех выпускников.
Говоря о выпускных экзаменах,  Наталья Александровна отметила, что все выпускники сдали экзамены хорошо. Медалистов, к сожалению, нет, а вот отличники и хорошисты есть. Все дети планируют продолжить обучение, они отправили документы на поступление в различные ВУЗы.
Что касается оснащения школы, то есть компьютеры, интернет, электронная доска. В кадровом вопросе дефицита нет, все педагоги имеют педагогическое образование. Сейчас идёт подготовка к новому учебному году, в школе делают ремонт. Пожелаем коллективу и детям сосьвинской школы успехов и всего самого доброго.
