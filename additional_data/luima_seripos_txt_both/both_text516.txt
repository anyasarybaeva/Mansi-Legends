
Яныг таквс э̄тпос 4 хо̄талэ ялпыӈ хо̄талыг о̄лы, рущ ла̄тӈыл тох ла̄ваве – День народного единства. Ань са̄всыр мирыт халанылт юртыӈыщ вос о̄лэ̄гыт, та хо̄талт та̄н акван-атыглавет. Та̄нти маснутаныл, йӣкваныл, э̄рганыл мо̄т мирн суссылтыяныл.

Ты хо̄тал кастыл Ханты-Мансийск ӯст «Югра многоликая» фестиваль ва̄рыглавес. Округув янытыл са̄всыр ӯсытт о̄лнэ национальный объединеният ма̄н ӯсувн пуссын во̄выглавēсыт. 
Са̄в ма̄щтыр хо̄тпат тот о̄с о̄лсыт. Соссаӈ ма̄хумныл ты та̄л тув акв ма̄щтыр хо̄тпа во̄выглавес, Шиянова Галина Токчевна. Тав ё̄рн э̄ква, щēмьяӈ та̄гыл са̄в та̄л тыт ӯсувт о̄лы. Тав са̄всыр сувенирыт, маснут ю̄нты. Са̄лы совныл ла̄гыл маснут, пӯркат ю̄нты. Тувыл тыналыянэ, тох мощ олн сэ̄лы. 
Мо̄т ма̄щтыр хо̄тпа - Галина Молданова, тав ос  «Лылыӈ союм» студия па̄лыл тув во̄выглавес. Та центрын ялантан ня̄врамыт ос тот рӯпитан ма̄хум ма̄ньщи ос ханты супыл ю̄нтыянэ, сакныл турло̄псыт ос пальсакыт харты. Тав сака ма̄щтырыг ю̄нсхатуӈкв ха̄сы, хораманэ татем ма̄ниг ю̄нтыянэ. 
Мо̄т мирныл тот хатань, азербайджан ма̄хум, рущ ос украина ма̄хум о̄лсыт. Ӯс кӯщаиг рӯпитан хум Василий Филипенко ос мо̄т кӯщаит тув ёхтуманыл порат та̄н ма̄гсыланыл азербайджан ня̄врамыт татем ёмащакв йӣквсыт. 
Ты фестивальн ёхталам ка̄сыӈ мир, ка̄сыӈ ма̄щтыр хо̄тпа янытлавес. Та̄н пуссын диплом-нэ̄пакыл майвēсыт. Та юи-па̄лт концерт о̄лыс, мирыт та̄нти ща̄нь ла̄тӈыл э̄ргыт э̄ргысыт, йӣквсыт. 
 
Валентина Хозумова
 

 



Ежегодно 4 ноября, в День народного единства, в Ханты-Мансийске проводят фестиваль «Югра многоликая». В празднике приняли участие представители  национальных объединений из различных муниципальных образований. Программу праздника открыла выставка декоративно-прикладного искусства, на которой участники представили национальную одежду, музыкальные инструменты, предметы художественных промысел и ремесел, блюда национальной кухни. Все участники были в национальных костюмах, что придавало особый колорит празднику. Их поприветствовал мэр города Ханты-Мансийска Василий Филипенко. У каждого стенда его встречали представители диаспор. Затем все гости фестиваля присутствовали на праздничном концерте, где музыкальные коллективы со всего округа показали гостям национальные танцы более тринадцати разных народов.
Автор В. Узель
