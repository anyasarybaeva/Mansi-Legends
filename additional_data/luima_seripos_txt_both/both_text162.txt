
«Лылынг союм» нампа колн ялан­тан ня̄врамыт та̄л сыс маныр ва̄руӈкве ханищтавēсыт, таи суссылтан ма̄гсыл та̄н я̄ӈк на̄тнэ э̄тпос ва̄т нупыл хо̄тыт хо̄талт пуссын тув атыглавēсыт. Кол тӣвырн хунь щалтэ̄гын, та̄ра ка̄салылын - манса̄вит ня̄врам тот ханищтахтэ̄гыт, таса̄вит нё̄тнэ рисункат та̄н по̄слумыт. Норт онтсыл са̄всыр о̄льпыл по̄слым хурит ханэ̄гыт.
Ня̄врамыт мо̄йтаныл тащир о̄вылтавес. Та̄н палтаныл Евтя нам­п а х а н т ы х у м А̄с я̄ныл тув аквтупмат ма̄ньхапыл товантас, ма̄ньхапыл тув ёхтыс. А̄гирищит-пыгрищит титыглыянэ: «Ам хӯлыгласлум, тыт ня̄врам ы т с а к а ё м щ а к в йӣквуӈкве, са̄ӈквылтаӈкве ха̄сэ̄гыт. А̄нумн суссылтэ̄н. Ам тах хунь юв, амти ма̄мн, ёхтэ̄гум, тот о̄лнэ ма̄хманумн потыртэ̄гум. А̄сн са̄в я̄квет, поса­лыт овтэ̄гыт, та̄н ва̄таныл хосыт ханты, ма̄ньщи мир о̄лэ̄гыт, ӯсыӈ ня̄врамыт ма­ныр ха̄сэ̄гыт – та̄нанылн хӯнтлаӈкве сака пӯмыщ паты».
Я-ты, о̄влэ̄т Е. Кома­рован ханищтан ма̄нь а̄гирищквет «Эвие» йӣкв йӣквсыт. Екате­рина такви фортепиа­нал ёнгыс, Алексей Ре­щиков са̄ӈквылтапыл са̄ӈквылтас. Тот соссаӈ а̄гирищквет коныпал мо̄т мирыл о̄лнэ а̄гирищиг о̄с татем ёмщакв ханьщувламы̄г, маттем та йӣкващласыт.
Та а̄гирищквет юипа̄лт Алексей Рещиковын ханищтан ня̄врамыт са̄всыр та̄ныт са̄ӈквылтасыт. Та̄н ан­самбляныл «Торые» на­мыл пиным о̄лы. Лиза Посохова «Куккук» ос Алика Воеводкина Ангашу­пов о̄йка та̄нэ та̄рыгсыплувйӣвыл са̄ӈквылтасы̄г. Акв та̄н хӯрум са̄ӈквылтапыл ос тит та̄рыгсыплувйӣвыл са̄ӈквылтасыт. Ты са̄всыр та̄ныт аквторыг ёнгыса­ныл, рущ щирыл «музы­кальная сюита» ла̄ваве.
Владимир Меров ханищтан пыгрищаквет а к в а л - а к в а л с а̄ ӈ квылтаӈкве во̄виньтавēсыт. Пуссын ма̄щтырыг ха̄сэ̄гыт, тулё̄вланыл татем ты мо­лях капыртэ̄гыт. Ар­сентий Ли ос Игорь Хромов ня̄лыт ёт хум йӣкв йӣквсы̄г, Вла­димир Савельевич ты мус койп ра̄тыс. Лю­бовь Федоркив (Мол­данова) ёт ханты ла̄тыӈ ханищтан ня̄врамыт Вова Хромов, Миша Хромов А̄с ла̄тӈыл сти­хотвореният ловинь­тасыт, Маша Федоркив «Тёй-тёй, рапщ-рапщ» ма̄нь ня̄врам ёл-оилтан э̄рыг э̄ргащлас, ты мус рущ куклатэ ка̄тыт нё­витас. Маша Гришкина «Кӯринька» такви э̄ргыс ос йӣквыс. А̄ги щар ма̄к пēс ма̄хманув хольт ха̄снэ̄тэ.
Щар яныг кӯщаиг тот Татьяна Вадичупова о̄лы. Тав пуссын а̄гирищитпыгрищит грамотатыл мӯйлуптасанэ, то̄ват хӯрмахыл-нилахыл мисанэ. Та̄н са̄в ма̄т ханищтахтуӈкве а̄лымасыт, ла̄тыӈ ханищтасыт, по̄слысыт, сак­ныл хорамыт хартсыт, са̄ӈквылтасыт ос йӣквсыт. Татьяна Савельев­нан ос тот рӯпитан хо̄тпатын та̄н ёмас ӯщлахтын хо̄талытыл ла̄ввēсыт. Тув сыс ёмщакв вос ӯщлахтэ̄гыт, та̄ксарыг, ё̄рыг вос ēмтэ̄гыт ос таквсы аквт ох с ы м ы ӈ ы щ в о с ханищтахтэ̄гыт. Ща̄нит-а̄щит пӯмащипа ла̄тӈыӈ пищмал ми­санэ, ня̄врамыт ка̄сыӈ хо̄тал тув тотыглыяныл, ты та̄н ё̄раныл хосыт ня̄врамыт са̄в ва̄ӈкве ос ха̄суӈкве патэ̄гыт. Юио̄вылт Татьяна Саве­льевна пуссын ка̄сащан хо̄тпат «Кӯринька» йӣквуӈкве во̄всанэ. Веро­ника Мумракова «Ря­биновый пир» А.С. Тарханов рущ ла̄тӈыл хансум стихотворение ловиньтастэ. Та̄н нупы­ланыл сунсуӈкве сака ка̄сыӈ о̄лыс. Та̄н э̄рыӈ хуньт ёмас артистыг манос ка̄тыл по̄слын, м а̄ щ т ы рл а н хо̄т п а г ēмтэ̄гыт ос э̄лаль о̄лнэ посыӈ хо̄тал хо̄нтэ̄гыт.
Ня̄врамыт та̄л сыс ка̄тыл ма̄щтырлам пор­масаныл пуссын тот кумыска норма тармыл пиным о̄лэ̄гыт. Мӯй ма̄хум ос ща̄нит-а̄щит маттем о̄щатахтыглым тот та сунсыглахтасыт.
Ня̄врамыт ёт тот са̄в ханищтан хо̄тпат рӯпитэ̄гыт. Ма̄ньщи ос ханты ла̄тӈыг ня̄врамыт Ольга Норова (Аня­мова) ос Любовь Фе­доркив ёт ханищтэ̄гыт. Са̄ӈквылтапыл, нарсъюхыл са̄ӈквылтаӈкве, хум йӣквыт йӣквуӈкве пы­грищит Алексей Ре­щиков ос Владимир Меров ханищтыянэ̄н. А̄гирищквет Екатери­на Комарован о̄выл та̄л йӣквуӈкве ос э̄ргуӈкве ханищтавет. Ты коны­пал са̄в ня̄врамаквет сакныл са̄всыр паль­сакыт, ка̄тсор хорамыт хартуӈкве ха̄сэ̄гыт. Ты ёмас ва̄рмальн та̄н Ев­гения Вьюткина, Гали­на Молданова, Раиса Гаврильчик (Анямова) ёт ханищтахтэ̄гыт.
Ня̄врамаквет туи сыс ёмщакв вос ӯщлахтэ̄гыт ос То̄рум ёт, О̄тыр ёт со̄тыӈыг вос яныгмēгыт.



По окончании годовых занятий состоялось выступление детей детской студии «Лылынг союм». За год дети занимались пением, танцами, игрой на сангквылтапе, нарсъюхе, плели украшения из бисера, рисовали, обучались хантыйскому и мансийскому языкам.
Одним из первых выступили маленькие девочки из ансамбля «Эвие», их обучает Екатерина Комарова. Екатерина аккомпанировала на фортепиано, Алексей Рещиков играл на сангквылтапе. Затем продолжили выступление дети из ансамбля «Торые», их обучает Алексей Рещиков. Лиза Посохова на журавле исполнила мелодию «Кукушка», Алика Воеводина – мелодию Ангашупова. И закончили они своё выступление игрой на музыкальных инструментах музыкальной сюитой.
Дети, обучающиеся у Владимира Мерова играли на музыкальных инструментах. У всех это получалось весело и азартно. Под звуки бубна Арсентий Ли и Игорь Хромов исполнили танец со стрелами. В бубен бил сам Владимир Савельевич. Некоторые дети рассказывали стихи на хантыйском языке. Маша Федоркив спела на родном языке детскую песенку.
Директор студии Т.С. Вадичупова детям вручила грамоты за старание, за стремление к учебе, а родителям благодарственные письма за поддержку, за оказание помощи. В завершении всех пригласили на быстрый танец «Куриньку». Так весело и интересно закончился год обучения в детском центре. Все преподаватели пожелали детям приятного отдыха, который для них стал бы незабываемым.
