
Округув я̄т мохсаӈ, ӯсхул, ка̄рай, супыг ос нялк хӯлыт ка̄сыӈ та̄лныл мощщамēгыт. Та̄наныл са̄вмалтан ма̄гыс 2008 та̄лт хӯл ян­малтан завод ӯнттуӈкве патвес. Ты ма̄гыс округ бюджетныл кит миллиард солко̄ви май­лувес. Ос завод ӯнттын сыс то̄ва тэ̄лат э̄рнэ щирыл ат ва̄рвēсыт. Ань ты ва̄рмалит мӯсхалыг щё̄питан ма̄гыс иӈ акв миллиард солко̄ви майвес. То̄нт кӯщаит ла̄всыт, завод 2013 та̄лт рӯпитаӈкве о̄вылтахты.
Со̄ль, ань ты та̄л лӯпта э̄тпост округ рыбоком­бинатыт ос хӯл янмал­тан пēрмат рӯпитан хо̄тпат Ханты-Мансийск ӯсн ёхталасыт. Югор­ский рыбзаводыт кон­ференция о̄лыс. Хӯл ян­малтан ма̄хум сыресыр ва̄рмалит урыл потра­ныл ловиньтасыт. Та за­водыт кӯщаиг Василий Сысуев рӯпиты.
Тав ла̄внэ̄тэ щирыл, хӯл янмалтан хо̄тпат ищхӣпыӈ утыт ос ма̄нь хӯлыт тыттын тэ̄нут та̄нки ёвтэ̄гыт. Ты ма̄гыс банкыт кредит-олн вы­гыт. Ос ётылнув акв тонна хӯл янмалтан по­рат округ бюджетныл са̄тлов со̄тыра солко̄ви са̄вит компенсация-ол­ныл ойтавет. Ты олныт ос то̄нт ойтавет, хунь хӯлыт яныгмēгыт.
Тувыл ань я̄нас рӯпата ва̄рнэ хо̄тпа ма̄нь тӯр аукцион щирыл лов со̄тыра солко̄ви ойтым ёвтуӈкве вēрмитэ. Ос ты тэ̄ла ва̄нэ хо̄тпат ла̄внэ̄ныл, а̄ти ка̄сыӈ тӯр сортыл та̄гиньтаптуӈкве ро̄ви. То̄ва тӯрыт э̄лын о̄лэ̄гыт, тот лё̄ӈх ос на̄йпос а̄тим. Ты та̄л Югра ма̄т туп налыман са̄вит тӯр хӯл алыщлан ма̄гыс тыналавес.
Ос акв тамле ва̄рмаль ань о̄лы. Та̄нки рӯпата ва̄рнэ хо̄тпат ма̄нь хӯл э̄лаль янмалтан ма̄гыс нэ̄мхо̄т ёвтуӈкве ат вēрмēгыт. Югорский завод туп та̄л арыг­тем рӯпиты. Тот иӈ са̄в та̄рвит ва̄рмаль о̄лы. То̄ва ищхӣпыӈ утыт иӈ ат ӯнттувēсыт. Ань а̄рталан ма̄гыс ма̄нь цех рӯпиты.
Югра ма̄т яныгса̄т арыгтем предприятия­тыт ма̄хум хӯл алыщлым рӯпитэ̄гыт. Мо̄лты та̄л сыс та̄н онтоловиткем со̄тыра тонна хӯл пувсыт. Са̄р та̄лныл нила про­центын са̄внувēг о̄лы.
О к р у г у в я н ы т ы л тӯрытыт ос я̄тыт пус­сын аквъёт ва̄тахкем са̄всыр хурип хӯл уиг­ты. Са̄выӈпа̄лэ сорт, хулюмхӯл, ка̄сэв ос ща­пак тыт о̄лы. Ты хӯлыт а к в а г а л ы щ л а ӈ к в е р о̄ в ē г ы т. М а н а с а̄ в и т ка̄сащегы̄н, таса̄вит пувуӈкве вēрмегы̄н.
Мохсаӈ тай хӯрум та̄л сыс кит щёс мощ­щаг ēмтыс. Таима̄гыс ты хӯл мори алыщлаӈкве ат та̄ртаве, нэ̄пак та̄л хӯл пувнэ хо̄тпат яныг штраф-олныл пинавет. Мо̄тынтыг мохсаӈ пув­нэ ма̄гыс квота мощ­щаг ва̄раве, 7 тонна туп пувуӈкве тах та̄ртаве. Ты ва̄рмаль ханищ­тан специалист-хо̄тпат ла̄внэ̄ныл щирыл, 2015 та̄л мус мохсаӈ щар мощщаг ēмты, выгыр нэ̄пакын хансаве тах. Таима̄гыс ань хӯл ян­малтан завод округувт сака ты э̄ри.
Тот рӯпитан ма̄хум т ох н о м с э̄ г ы т, а н ь хӯрум та̄л сыс завод иӈ ва̄рияныл, ётыл ёмщакв рӯпитаӈкве паты. Тувыл э̄лаль ты колныл ка̄сыӈ та̄л атпан миллион ма̄нь мохсаӈ хӯлкве Иртыш я̄н та̄ртуӈкве номсэ̄гыт. Ты хосыт я̄т о̄с э̄рыӈ атыӈ хӯлыл са̄вмēгыт тах. Ты коныпал тот ань тыналан ма̄гыс хӯл о̄с янмалтаӈкве патаве.



В округе для разведения ценных пород рыбы (муксун, нельма, стерлядь, осётр, селёдка) в 2008 году начали строительство рыборазводного завода.
Сегодня в Югорском рыборазводном заводе прошла конференция, там обсуждались вопросы по выращиванию товарной рыбы. В нём приняли участия руководители рыбокомбинатов, рыборазводных фермерских хозяйств и представители окружной власти. Всего в водоёмах округа водится 29 пород рыбы. Самое большее количество рыб: язь, щука, плотва. Объём вылова этих рыб неограничен.
А вот муксуна за три года сократилось почти  в два раза. По прогнозам специалистов к 2015 году муксуна настолько мало будет, что его занесут в красную книгу. Поэтому большие надежды сейчас возлагают на рыборазводный завод в Ханты-Мансийске, который в будущем ежегодно будет выпускать в Иртыш до 50 миллионов личинок.
