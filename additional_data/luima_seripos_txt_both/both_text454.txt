
Ты э̄тпос нилыт хо̄талэ̄т Россия янытыл нё̄тмил ва̄рнэ МЧС рӯпитанэ̄ныл онтырса̄т нупыл акв та̄лэ то̄влыс. Ты кастыл та э̄лы-пал хо̄талт Ханты-Мансийск ӯст МЧС колт ля̄ххал тотнэ ма̄хум ёт А.Н. Некрасов хо̄нтхатыглас. Тав полковник нам о̄ньщи, округ МЧС тармыл кӯщаиг о̄лы.

Тав потыртас, хумус МЧС ва̄рвес: «Тамле рӯпата 1932 та̄лт ва̄руӈкв патвес. То̄нт мо̄т щирыл ла̄ввес – «Местная противовоздушная оборона» (МПВО). Та̄н палтаныл мир пусмалтан, на̄й харыгтан ос 
кол ӯнттын ма̄хум хасхатым о̄лсыт. О̄влэ̄т 
та̄н ва̄рум рӯпатаныл ма̄гсыл олн ат висыт. Яныг хо̄нт юи-па̄лт ущ олн винэ рӯпатаг ва̄р-вес. Противоздушный оборонаг 1991 та̄л мус намтым о̄лыс. Тувыл э̄лаль Россия МЧСыг намтвес. Ань щар ма̄к мирн нё̄тмил ва̄рнэ яныг колыг ловиньтахты. Ма̄ янытыл воссыг нэ̄мхотты мир тамле нё̄тмил ат о̄ньщēгыт.
МЧС Россия ма̄в янытыл о̄лнэ ма̄хум ӯрга-лым рӯпиты. Ма̄н округувт ос акв тамле нё̄тмил «Центроспас Югория» ва̄ри. Ма̄н акван-нё̄тхатым акв рӯпата ва̄рēв.
Мо̄лты округ бюджет олнытыл «Центроспас Югория» ма̄гсыл палаткаӈ па̄выл ёвтвес. Тамле колыӈ па̄выл воссыг нэ̄мхо̄т а̄тим. 
Тав тынэ 17 млн. солко̄ви. Пӯльница, ня̄врамыт 
садик, ханищтахтын ос пувлынкол тот о̄лы. 
Пуссын аквъёт хӯрум со̄тыра хо̄тпа тув о̄луӈкве ла̄пи.
МЧС янытлан хо̄та-лувт ма̄н ётув рӯпитан ма̄хум ма̄гыс яныг ханищтап ва̄раве. Ка̄сыӈ ӯст мо̄т-мо̄т ханищтапыл  ва̄равēв. Хоты ӯст манырсыр ханищтап ēмты, ма̄н та̄ра Москва ӯсныл ат ла̄вавēв. Таве хунь а̄стлылӯв, та̄ра ювле ла̄тыӈ тēтэ̄в»

 



4 октября в День Всероссийской тренировки по гражданской обороне были мобилизованы 16 тысяч представителей спецслужб. Во всех городах и посёлках округа прошли учения. Были развёрнуты эвакуационные пункты, а также пункты раздачи горячей пищи и средств защиты. Всего было  задействовано 800 тысяч человек. В этот день МЧС  демонстрировали ролики, в которых рассказывали о Дне гражданской обороны и для каких целей проводятся такие тренировки. Как отметил первый заместитель начальника Главного управления МЧС России по ХМАО-Югре, полковник Александр Некрасов, главной целью является разъяснение населению задач гражданской обороны. 
Автор С. Вьюткин  
