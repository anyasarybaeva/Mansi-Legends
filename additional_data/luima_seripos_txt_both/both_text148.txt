
Тӯяг Татьяна Гоголева ма̄хманэ ёт Савелий Самбиндалов палт Тӯрва̄т па̄вылн са̄лыт по̄стын ос ма̄хум ханищ­тан щирыл ат хо̄талын ялсыт. Щар юио̄выл щёс та̄н тув тэ̄лы са̄лыӈ суныл яла­сан хо̄пт ханищтаӈкв ялсыт. Та порат акв са̄лыӈ суныл яласан ма̄гсыл хӯрум хо̄пт тēрыгласыт.
Ань тув ялум хо̄таланыл урыл а̄нумн Еле­на Фризоргер потыртас. Тыгыл э̄лаль тав потре ловиньтэлы̄н:
– Х а н т ы - М а н с и й с к ӯсныл ма̄н Советский ӯс та̄ра минасӯв. Ялум ма̄хум ты: Т.С. Гоголева, А.Р. Станиславец, Х.Х. Хужахметов ос тувыл Ханты-Мансийский тех­нолого-педагогический колледжит ханищтах­тын студентыт Галина ос Сергей Ромбандеевыг ос Анастасия Хозумова.
Хайдарян Хужахметов Советский район Усть-Тапсуй па̄вылт ӯйхул янмалтан ма̄т рӯпиты. Тав тыгыл э̄лаль са̄лыт са̄вмалтан ма̄гсыл са̄лы ёвтуӈкв номсы. Таима̄гсыл ань тав Тӯрва̄т ма̄хманув палт ялыс. Хум ла̄выс, улпыл тэ̄лы порат матах­там са̄лы тах ёвты.
Тув тотыглым ма̄ньлат студентыт пуссын ма̄ньщит. Та̄н ос са̄лыт палт ханьщувлан ма̄гсыл т у в т о т ы гл а в ē с ы т. Э̄рыӈ хотьютаныл са̄лы о̄ньщуӈкв паты.
Ма̄н Тӯрва̄тн вер­толётыл ёхтысӯв, та юи-па̄л хо̄талт Саве­лий Дмитриевич пыга­нэ ос тав палтэ ёхталам хум ма̄хманэ ёт са̄лыянэ акван-атуӈкв ялсыт. Хо̄нтум са̄лыяныл кол по̄хат о̄лнэ яныг пӯсас тӣврын по̄ссаныл.
Савелий яныг пыге Олег потырты: «Хунь са̄лыянув палт минэ̄в, та̄н э̄лумхо̄лас юипа̄лт о̄лтхатым Тӯрва̄т па̄выл мус ёхталэ̄гыт. Ня̄нь тэ̄гыт ос акв ювле ща̄рканыл о̄лнэ ма̄н та минэ̄гыт. То̄ва порат ос та̄нти ёхталэ̄гыт».
Ты тӯя та̄н онто­лов нэ̄ви са̄лыяныл ӯнттысыт. Ань та̄н хала­нылт сэ̄мыл, я̄ӈк, выгыр ос хансаӈ па̄сыгрищит ха̄йтыгтэ̄гыт. Тӯяг Тӯрва̄т па̄выл ляпан са̄лыт ла̄щиглым пупа̄пщитēв ёхталас. Таима̄гсыл м а̄ н ь п а̄ с г ы ӈ н э̄ в и са̄лыяныл сака э̄л, во̄рн ат ялантэ̄гыт. Во̄рто̄лнут по̄хан ӯрнэ ма̄гсыл Са­велий пыганэ пӯсасаныл мувлахи, коныпа̄лт ак­вписыг а̄ращит па̄лтыглэ̄гыт.
Ты та̄л Савелий Дми­триевич йильпи о̄лнэ кол ӯнттын ма̄гсыл суб­сидия олныл майвес. Та кол ты тув сыс Та̄гт я̄ ос Сысъя̄ акван-пат­нэ ма̄т ӯнттыяныл. 2010 та̄лт хум ма̄хум тот са̄лы о̄щнэ пӯсас ва̄рсыт. Та юи-па̄лт яныгнув пыгыг Олег ос Илья пӯсас по̄хат во̄раян кол ӯнттысы̄г. Ты та̄л ос яныг ёмас кол тот ӯнттэ̄гыт. Са̄лыяныл пуссын тув по̄сыяныл.
Сысъя̄ ос Та̄гт я̄ ак­ван-патнэ ма̄н ам ял­сум. Во̄ре са̄лы о̄щнэ ма̄гсыл сака ёмас. Ща̄рк тот тэ̄пыӈ, нюсыӈ ос са̄всыр лӯпта-пумыӈ. Тувыл нё̄раныл мус щар а̄ти хоса.Та ма̄наныл мус тэ̄лы порат «Бу­раныл», туви ос нас ла̄глыл ёхтуӈкв ро̄ви. Таима̄гсыл ты Савелий Дмитриевич са̄лыянэ тув по̄суӈкв номсыянэ.
Ма̄н, ӯсыӈ ма̄ныл ёхталам ма̄хум, аквп и с ы г в а̄ с н ё̄ в л и л ос сыстам я̄т уигтан хӯлыл па̄йтыглавесӯв, тыттувесӯв. Ювле пус­сын ёмас, сыстам ном­тыл та минасӯв».



В 2010 году по гранту губернатора был защищён проект  «Новый оленный дом». В 2011 году Ассамблеей представителей коренных малочисленных народов Севера было закуплено и доставлено на территорию Берёзовского района в деревню Турват 70 голов домашнего северного оленя. Цель проекта: - развитие и сохранение оленеводства в традиционной культуре народа манси.
