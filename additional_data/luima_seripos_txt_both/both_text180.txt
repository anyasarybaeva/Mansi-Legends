
Тыкос ща̄нь ла̄тыӈ ос йис о̄лупса ханищ­тан урыл са̄всыр сапра̄ни ва̄рыглаве. Ла̄тыӈ ва̄нэ хо̄тпа са̄выг ат ēмты. Ма̄ньщи ла̄тыӈ ва̄нэ хо̄тпа ос толмащлан хо̄тпа ань сака мощща хультыс. Туп во̄р па̄вылт яныг­ман ня̄врамыт ща̄нь ла̄тӈыл потыртэ̄гыт. Рущ халт па̄влыӈ-ӯсыӈ ма̄т о̄лнэ ма̄хум аман э̄ссамтэ̄гыт, аман нас ат таӈхēгыт та̄нки ла̄тӈанылтыл потыртаӈкв. Тыкос а̄гит-пыгыт институтыт ман педагогический коллед­жит а̄стлэ̄гыт, па̄вланылн рӯпитаӈкв ювле ат ёхтэ̄гыт. Мощ мо̄лалнув Ня̄хщамво̄лиӈ шко­лат рӯпитан хо̄тпа ёт хо̄нтхатыгласум, тав са̄в та̄л ма̄ньщи ла̄тыӈ ханищтан нэ̄г о̄лы. Ань мēн потрумēн э̄лаль ловиньтэ̄лан:
– Наталья Констан­тиновна, наӈ хо̄т самын патсын?
– Искарский па̄вылт, па̄выл о̄вылт яныг хо̄вт ёлы-па̄лт ма̄ньколт са­мын патсум. Ты Яныгпа̄выл, пēс наме тох о̄лыс. Китхуйплов нот порат сараныт ӯнттум ӯс. Тувыл хо̄тхуйплов нотыт хантытн ӯс хотвуйвес, нёлоловхуйплов нот юи-па̄лт ма̄ньщи Искарский ӯсыг патыс. Ань о̄лнэ Яныгпа̄выл я̄ мо̄т па̄лэ̄т ты ӯс о̄лыс. Кит яныг во̄ӈхаг ань мус о̄лэ̄г. Ма̄н ма̄нь по­равт тув новхатуӈкв ат та̄ртавесӯв.
– Омагн-а̄тягн хотью­тыг, хотыл о̄лсы̄г?
–А̄щум Ёвтымсо̄с хум рӯт, Самбиндалов Кон­стантин Васильевич о̄лыс. Ща̄нюм Мария Григорьевна Тасманова, Халпа̄выл нэ̄ о̄лыс. Ман­рыг Ёвтымсо̄с - ты ам йис о̄пам, хуньт ты ма̄н ёхтыс, ва̄т нёхс ма̄гыс ты ма̄ ёвтыстэ ос э̄лаль тот о̄луӈкв патыс. А̄щум такви хо̄т лӯнн са ­мын патыс. Э̄лнаӈ во̄иӈ хӯл алыщлым хоса ма̄ яласасыт, тув палыт хӯл алыщлым я̄ палытыл ва̄нтала̄лсыт. Ма̄н ко­лувт са̄т ня̄врам - нила а̄ги, хӯрум пыг о̄лсӯв. Ам питипатта. Яныг яга̄гим Галина Кон­стантиновна Алгадье­ва а̄ги-пыг ня̄враманэ ёт Хулюмсӯнт па̄вылт о̄лэ̄гыт. Анна Констан­тиновна Самбиндалова Тэ̄к па̄вылт а̄гиянэ, а̄ги ня̄враманэ ёт о̄лэ̄гыт, школат ханищтан нэ̄г рӯпиты. Тимофей Кон­стантинович Самбинда­лов ща̄няге-а̄щаге о̄лмēн порат Яныгпа̄вылт о̄лыс, рӯпитас, во̄раяс. Пенси­ян патыс, Ня̄хщамво̄льн о̄лмаяс. Елена Кон­стантиновна Самбиндалова щēмьятэ ёт Хӯлюмсӯнтыт о̄лыс, пенси­ян патыс, Ня̄хщамво̄льн о̄лмыгтас, ла̄пкат пи­рикаскаг рӯпиты. Нэ̄пак хаснэ ма̄хум ма̄ньщи ва̄рмаль урыл матыр китыглаӈкв та̄н палта­ныл ва̄тихал ёхталэ̄гыт: Е.Г. Федорова ос В.С. Ива­нова Санкт-Петербург ӯсныл о̄лнэ учёный нэ̄г, Ханты-Мансийск ӯсныл Т.Д. Слинкина, С.А. По­пова, С.С. Динисламова.
– Хо̄т о̄лэ̄гын? Хо̄т рӯпитэ̄гын?
- Ня̄хщамво̄ль па̄вылт о̄лэ̄гум, налыман нупыл кит та̄л шко­лат рӯпитэ̄гум, ма̄ньщи ла̄тыӈ ос литера­тура ханищтан нэ̄г рӯпитанэм хус та̄лыг ēмтыс. Яныг классыт ос история ХМАО-Югры ханищтэ̄гум. Хӯрум ня̄врам о̄ньщēгум. Яныг а̄гим такви колыл-щēмьял о̄лы. Пыгум о̄с такви а̄ще колт я̄нас о̄лы. Ма̄нь а̄гим амки ётум о̄лы, ты тӯя нёлолов класс а̄стлас.
– Наӈки хо̄т ханищ­тахтасын?
– Салехард ӯст библиотекариг кит та̄л ха­нищтахтасум, ётыл Санкт-Петербург ӯст культурологыг ос ма̄ньщи ла̄тыӈ ханищтан нэ̄г ханищтахтасум. Яныг а̄гим Настям кит ня̄врам о̄ньщи, о̄с школат ха­нищтан нэ̄г рӯпиты. Хунь ам хотталь командиров­кан тэ̄ла мус минэ̄гум, ам пēнтсылум ма̄ньщи урокыт ханищтаӈкв тав патталаве.
– Ма̄ньщи ла̄тыӈ ва̄нэ ня̄врам школат о̄лы? Ня̄врамыт ла̄тыӈ ханищтаӈкв ка̄сащēгыт?
– Ловманкем ня̄врам ма̄ньщи ла̄тӈыл потыртэ̄гыт, ва̄тахкем словарь хосытыл толмащлэ̄гыт. Са̄выӈпа̄лэ ня̄врамыт ла̄тыӈ ханищтаӈкв ка̄сащēгыт. Хоты ат ка̄сащи, юн улпыл лю̄ль номтыл ма̄ньщит нупыл о̄лэ̄гыт. Ка̄сащан
 
ня̄врамыт са̄всыр рай­онный, окружной кон­курсыт, конференцият, олимпиадат касэ̄гыт. О̄выл местат вуйла̄лэ̄гыт. Па̄влыӈ клубколт ма̄ньщи йӣквыл йӣквēгыт, э̄ргēгыт. «Лӯима̄ сэ̄рипос» газетан потыр-мо̄йт кēтыглэ̄гыт. Туи ӯщлахтын порат хӯрум накыл Саранпа̄выл ляпат о̄лнэ «Ма̄нь Ӯсквен» ня̄врамыт ёт ял­сум. Тот яныг ма̄хум пēс йис ма̄ньщи ва̄рмалит койгалаӈкв ня̄врамытн нё̄тэ̄гыт. Ня̄врамыт ка̄сащēгыт тамле ма̄т яласаӈкв. Ханты-Ман­сийск ӯсн 2008 та̄лт атыт финно-угорский кон­грессын ялсум. Таквсы мо̄т хо̄ныӈ ма̄н Венгри­ян во̄выглавēсум.
Ма̄н школаӈ ня̄врамыт ёт В.А. Игошев посла̄лам э̄лумхо̄ласыт урыл потрыт кинсэ̄в, о̄лнэ ва̄рмаляныл урыл та̄н рӯтаныл ёт потрыт щё̄питэ̄в. Хунь потранув са̄выг ēмтэ̄гыт, музейт рӯпитан хо̄тпат та потрыт щи­рыл нэ̄пак та̄ратэ̄гыт. Хуньт ты о̄йка по̄слам хуриянэ ла̄тӈыӈыг вос ēмтэ̄гыт. Игошев о̄йка са̄в щёс Ня̄хщамво̄льн ёхтала̄лас. Ос Сӯйва̄т па̄выл ма̄хум са̄в хурит по̄слым о̄лэ̄гыт, Хан­ты-Мансийск ӯст музей колэ̄т ты по̄слам хурия­нэ ханэ̄гыт.
Наталья Константи­новна ща̄няге-а̄щаге нотэ̄н палытыл ма̄ньщи щирыл о̄лсы̄г, ма̄ньщи о̄лнэ ва̄рмаль ня̄враманэ̄н хӯлистэ̄н. Таима̄гыс ты Ёвтымсо̄с пыг ня̄врамыт ма̄ньщи ва̄рмаль, ма̄ньщи ла̄тыӈ ёмщакв ва̄ганыл ос э̄лаль ня̄враманылн ханищты­яныл.



В последнее время много внимания уделяется сохранению языков и культуры коренных народов, но владеющих родным языком, к сожалению, не прибавляется.
Студенты заканчивают колледжи, институты, университеты, но домой, на малую родину, мало кто возвращается. Не так давно мне удалось пообщаться с преподавателем родного языка  няксимвольской средней школы Натальей Константиновной Тасмановой. Она прекрасно владеет родным языком, знает культуру своего народа. Она рассказала о себе и своей работе:
- Родилась я в поселке Яныгпавыл. Училась в Няксимволе. Окончила Институт народов Севера при РГПУ им. А.И. Герцена по специальности «культурология». Вот уже 32 года работаю в школе, из них 20 лет преподаю мансийский язык и литературу народов Севера, в 10-11 классах веду урок «Истории Ханты-Мансийского автономного округа». В настоящее время мало детей, знающих родной язык, на уроках стараемся приобрести хоть какие-то знания. Участвуем в районных, окружных конкурсах,  олимпиадах. Занимаем призовые места. Пишем сочинения на мансийском языке, многие тексты отправляем в национальную газету «Луима сэрипос». Собираем информацию о картинах художника  В.А. Игошева. Владимир Александрович не раз бывал в мансийских селениях Няксимволь и Суеват-пауль, поэтому в коллекции музея много картин, связанных с бытом манси, много портретов людей, которых мы знаем, многих уже нет в живых, поэтому родственникам очень приятно видеть их на картинах. Сейчас мы собираем более подробную информацию о людях, изображённых на этих портретах. Когда соберём достаточно информации, то отправим в музей В.А. Игошева, чтобы у картин появилась история, и они «заговорили» о себе.
Наталья Константиновна мать троих детей. Старшая дочь Анастасия пошла по ее стопам, тоже работает в школе, иногда заменяет Надежду Константиновну,  преподаёт мансийский язык.
Сама Наталья Константиновна Тасманова происходит из мансийского рода Ёвтымсос, отца звали Константин Васильевич Самбиндалов, мать – Мария Григорьевна Тасманова. Они были истинными носителями мансийской культуры. Все свои знания о традиционной культуре они передали своим детям. И уже их дети по традиции передают всё богатство своим детям и внукам.
Потомки мансийского рода Ёвтымсос являются прекрасными информантами для ученых, будь то историк, языковед или этнограф. Они всегда идут на встречу, рады помочь и поделиться информацией, они прекрасно понимают, что это необходимо оставить для будущих поколений.
