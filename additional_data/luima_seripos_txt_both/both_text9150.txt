
Та э̄тпос юи-о̄выл хо̄талэ̄т Ханты-Мансийск ӯсн са̄в сосса ма̄хум акван-атхатыглас. Та̄н та̄нти халанылт ма̄ньха̄пыл товим кассыт. Ты та̄л Байбалак нампа посал овтнэ ма̄т касыл ва̄рыглавес.
Ты ма̄ ӯсувныл ва̄тах­тем вēрыстат о̄лы. О̄влэ̄т кӯщаит тох ва̄руӈкв номсысыт, ма̄хум тит хо̄тал та̄нти халанылт вос касэ̄гыт. Тот ма̄тэ сэ̄й-нёлыг о̄лы, мувлахи вит. Ха̄пыл каснэ ма̄гыс та ма̄ сака хо̄йхаты. 
Ос о̄выл ӯщлахтын хо̄талт татем турапыг ēм­тыс, сака во̄тыс, раквыс, я̄ хумплыс. Тув миннэ лё̄ӈх витн а̄маравес. Я-ты, э̄типа̄ла сыс ма̄­шинат манаса̄вит сэ̄й ос а̄хвтас тув тотсыт, лё̄ӈхе ёмасыг та ва̄рвес. 
Мо̄тыт хо̄тал хо̄талыӈыг ēмтыс, лё̄мвой, ма̄ньуй щар а̄тим. Ты кастыл ма̄хум пуссын ща̄гтым тот ё̄мыгтасыт. Ӯсныл тув хӯрум со̄тыратем хо̄тпа ёхталас.
Ты касыл мирхалыг ла̄ввес, хӯрумхуйплов мо̄т э̄лы хо̄н ма̄ныл тыг ёхталам хо̄тпат кассыт – Туркменистан, Узбеки­стан, Беларусь, Казахстан, Иран, Израиль, Китай, Турция, Уганда, Марокко ос от ма̄ныл. Та̄н пуссын ма̄нь­лат хо̄т­пат, Москва ӯс уни­вер­ситетт ханищ­тахтэ̄гыт. Рущ ла̄тӈыл о̄с сака ёмащакв потыртэ̄­гыт. 
Каснэ ма̄хум о̄с сака са̄в о̄лыс, титса̄ттем хо̄тпа округув янытыл са̄всыр районытныл тыг ёхта­ласыт. Са̄выӈпа̄лэ пуссын хантыт, та̄н халанылт щар акв ма̄ньщи хо̄тпа ат хо̄нтсум. Ха̄льӯс район­ныл о̄с А̄с ма̄хум кассыт.
Мо̄лты та̄лыт порат ма̄н ма̄ньщи ма̄хманув та̄нти ма̄ньха̄паныл ёт-тотыгласаныл. Ты та̄л ос сосса хо̄тпанув пуссын аквхурип ха̄пыл товсыт. Ты кастыл кӯщаит во̄рт о̄лнэ ханты хум хо̄тпатн са̄в ма̄ньха̄п ва̄рылтасыт. 
Ма̄ньха̄пыт урыл
Акв ханты хум ам титыгласлум, манырсыр йӣвныл та̄н ма̄ньха̄пыт ма̄щтырлэ̄гыт. Тав тох потыртас – ӯльпаныл манос тарыгйӣвныл ма̄ньха̄п акволпаг са̄г­рияныл, тувыл хо̄т са̄й ма̄т акв э̄тпостем то̄слы­я­ныл.
Ос хоты йӣвныл ма̄ньха̄п ёмаснувег тэ̄лы? О̄йка ювле ла̄выс, ӯльпа йӣвныл ха̄пыт ёмасну­вет, тарыгйӣвныл ва̄рим ха̄пыт витын мощ тыта­вет, та̄рвитыӈыг ēмтэ̄гыт, та̄наныл о̄льпыл сартуӈкв э̄ри.
Касыл о̄вылтан э̄лы-па̄лт я̄ ва̄тат са̄в хо̄тпа атхатыглас, та̄н Витхо̄нын по̄йкщасыт, пуӈкпинсыт. Пасан ва̄рыгласыт, ляпат лю̄льнэ хо̄тпат пуссын исум ща̄ил айтысаныл. Тувыл мир ма̄ньха̄пыл касуӈкв та о̄вылтахтасыт.
О̄влэ̄т хум хо̄тпат кассыт. Та̄н я̄ тапал ва̄тан ма̄ньха̄пыл минуӈкв ла̄в­вēсыт, ос тувыл э̄лыл ты я̄ ва̄та нупыл товсыт. Та̄н юи-па̄ланылт нэ̄квет товуӈкв ла̄ввēсыт, та̄н о̄с аквты щирыл э̄лыл ты я̄ ва̄та нупыл йисыт. 
Хӯрмит касыл щар пӯмыщ о̄лыс. Акв ханты хо̄тпа ёт мо̄т э̄лы ма̄ныл ёхтум хо̄тпа ма̄ньха̄пын та̄лсыт, тэ̄натэ̄н аквъё̄т то­вуӈкв э̄рыс. Ва̄им, ханты хумыт сака молях ос ёмащакв товēгыт, таи­ма̄гыс щар акв ха̄п ēри ат ё̄ӈхыс, пуссын я̄ ва̄та мус молях ёхтыг­пасыт. Тот Виталий Русскин турок пыг Бурак ёт но̄х-патсы̄г. 
Кӯщаюв тӯпыл мӯйлуптавес
Ты хӯрум касыл минам юи-па̄лт ма̄хум сцена нупыл во̄ввēсыт, ла̄ввē­сыт, ты касылытт но̄х-патум ма̄хум янытлаӈкв па­тавет. Тувыл округ кӯ­щай Руслан Кухарук тув та во̄ввес, ма̄хум та ща̄гт­сыт, ка̄тпатта та ра̄тэ̄гыт. 
Кӯщай хум сака ёмас сымыӈ ла̄тыӈ мирн ла̄­выс. Тав оматэ Касум па̄­вылт рӯпитас, пыге сосса мир о̄лупса урыл ма̄нь­та̄гыл ва̄гтэ. Ань тох ты потыртас, сосса ма̄хум пēс ва̄рмаляныл, пēс наканыл э̄лаль тотнэ̄ныл ма̄гыс тав янытлыянэ, ма̄ньха̄пыл товум хумыт ос нэ̄квет янытлан нэ̄па­кыл мӯйлуптасанэ.
Та юи-па̄лт сценан ма̄ньщи о̄йка Анатолий Кауртаев во̄ввес, хо­сат Анато­лий Прокопье­вич тав ты тамле касыл ва̄руӈкв номыл­матас. О̄йка тӯп ёт сценан ёх­тыс. Ты тӯп округ кӯщайн мӯйлуптаме порат тох ла̄выс: 
– Наӈ ма̄н ма̄в кӯщаиг та ēмтсын. Яныг А̄с я̄ ӯлтта миннэн порат ма­ныр та̄рвит те ēмты, ювле ул минэ̄н. Ты тӯпыл ты мӯй­луптылӯв, наӈ лё̄ӈхын кӯпнитыг вос о̄лы.
Округ кӯщаюв Руслан Кухарук ма̄хумн щар сымын хояс, хо̄т тав ё̄мыгтас, тав палтэ мир та ха̄йты, та по̄слахтэ̄гыт. Тыг-тув ма̄нь па̄влыӈ ма̄н та во̄ваве. Тав ювле ла̄выс, округув янытыл акваг ялантаӈкв паты. О̄влэ̄т Касум па̄влын ялы, оматэ тот о̄лыс, тот рӯпи­тас. Ляпат лю̄люм Касум ма̄хум маттем та ща̄гтсыт. 
Аквта ма̄хум но̄х-патсыт
Та юи-па̄лт ма̄хум э̄лаль касуӈкв та патсыт. Тит хо̄тпал, хӯрум хо̄тпал ма̄ньха̄пыт ӯнлым та товсыт. Ха̄паныл сака хумплыӈыт, ты ха̄пыл товуӈкв ха̄суӈкв э̄ри.
Ханты-Мансийский, Белоярский, Ха̄льӯс районытныл ёхталам хо̄тпат ты ха̄пыл яласаӈкв сака ат вēрмēгыт. Ос Сургутский, Нижневар­товский ēрт о̄лнэ хантыт та̄н тай татем кӯстырыг ос молях нуйхатэ̄гыт. Та̄н пуссын ты но̄х-патсыт. 
О̄выл мēста Сургутский районт о̄лнэ хантыт та̄н висыт. Титыт мēстат – Нижневартовский район, хӯрмит мēстат – Нефте­юганский район. Та̄н ос губернатор ва̄ӈын кӯщай нэ̄н Елена Шумакован янытлавēсыт.
Тот о̄лнэ кӯщаит пус­сын ла̄всыт, ты о̄лум касыл сака ёмащакв минас. Каснэ ма̄хум щар нэ̄мхотьютаныл ēри ат ё̄хсыт, пуссын ёмас ном­тыл товсыт, ёмас номтыл ӯщлахтасыт. Мо̄тыт та̄л, улпыл, аквты ма̄т касыл ва̄раве. 
Ма̄хум мӯйлысыт
А̄лпылныл хо̄тал палыт ма̄хум олн ойтта̄л тэ̄пъя­лаӈкв вēрмысыт. Тот са̄в ё̄рнкол тӯщтыглавес. Акв ё̄рнколт «То̄рум Ма̄» музейт рӯпитан хо̄тпат хӯл исмит, со̄ламат па̄йт­сыт. Хотьют ка̄сащас, пуссын тыттувēсыт, ща̄ил айтвēсыт. 
Мо̄т ма̄т ос ӯст рӯпитан организацият ма̄хум тыт­тысаныл. Мӯйлын мир яплокал манос арбуз-ло̄мтыл майлувēсыт. Хотьют хо̄т ё̄мыгтас, тот та тыттувес.
Школа а̄стлам ня̄вра­мыт аквты Байбалак ма̄т акван-атыглавēсыт, та̄н акв­хурип маснутыл мастувēсыт, хот ул вос тыпыл­тахтэ̄гыт. Та̄н ма̄г­сыланыл ос я̄нас кан щё̄­пи­та̄лвес, та̄н тот э̄р­гысыт, ёнгысыт, та̄нтирот матыр тот та ва̄рсыт. Оманыл-а̄тяныл ляпат о̄лсыт, ня̄в­раманыл уральтасаныл.
Хо̄тал палыт ма̄н сосса ма̄хманув э̄рганыл, йӣкваныл тот суссыл­тасаныл. «Хо̄тал» нампа театр, «Мощ хот» нампа ёнгын кол ос са̄всыр мо̄т коллективыт мир э̄лы-па̄лт э̄ргысыт, йӣквсыт. 
Тамле ты ёмас ялпыӈ хо̄тал ос каснэ ва̄рмаль о̄лыс. Ка̄сыӈ хо̄тпа ёмас номтыл юв та минас.
Валентина УЗЕЛЬ



Облас - лодка-долблёнка, используемая коренными народами, в основном,  ханты, выдолбленная из ствола цельного дерева. Лодка очень вёрткая, и чтобы в ней удержаться, надо иметь опыт и сноровку. По словам представителей коренных народов, самые лучшие лодки получаются из кедра. Сосна – дерево, впитывающее воду, поэтому если лодка постоянно находится на воде, она становится тяжёлой. Об этом мне рассказали участники Международных соревнований на кубок Губернатора Югры по гребле на обласах. 
Инициатором и основателем этих соревнований является «Почётный житель Югры» Анатолий Прокопьевич Кауртаев. Первые окружные соревнования состоялись в 2002 году в Нефтеюганском районе. С тех пор они ежегодно проводятся на территории Югры. Стоит отметить, в этом году участниками стали более двухсот человек в возрасте от 12 до 51 лет и старше. Последние два года эти спортивные состязания проводят в Ханты-Мансийском районе. На протоке Байбалаковская они были проведены впервые. Гонки на обласах  имеют статус международных состязаний, так как участниками становятся не только представители коренных народов Югры, но и представители тринадцати разных стран. 
Соревнования должны были идти два дня, но, к большому сожалению, вмешалась природа. Ураганный ветер, дождь, огромные волны не дали возможность провести соревнования в первый день, они были перенесены на воскресенье. В этот день праздник и сами соревнования начались с проведения обряда «Поклонение Витхону». 
После первых трёх заездов всех участников пригласили к главной сцене. Для проведения процедуры награждения был приглашён врио губернатора Руслан Кухарук. Глава региона очень тепло приветствовал всех участников и гостей праздника. После церемонии награждения Президент Центра гребли на обласах Анатолий Кауртаев вручил Руслану Николаевичу весло с таким напутствием:
– От имени аборигенов Югры хочу вручить вам весло. Задумав переплыть такую могучую реку, как Обь, не сворачивайте с пути, не останавливайтесь на середине, а смело плывите до следующего дальнего берега. Это весло поможет Вам верно рулить в нужном направлении и держаться на плаву долгие годы.
В этом году участники соревнований могли поучаствовать в масс-старте, для мужчин и женщин были отдельные эстафеты, также спортсмены приняли участие как экипажи, разделившись по два или три человека. Одним из зрелищных стал международный заплыв. Вместе с одним из участников соревнований в лодке находился один иностранец. Многие из них уже второй год подряд приезжают на эти зрелищные состязания в наш округ. В общекомандном зачёте победу одержали спортсмены из Сургутского района, на втором – Нижневартовский район, спортсмены из Нефтеюганского района оказались на третьем месте.
В течение всего дня шла насыщенная культурная программа, артисты театра обско-угорских народов «Солнце», фольклорной группы «Мощ хот» из Шапши Ханты-Мансийского района и другие самодеятельные коллективы показали интересную музыкальную программу. Различные организации города также представляли свои площадки. Гостям праздника и жителям города Ханты-Мансийска было чему удивляться. 
Валентина УЗЕЛЬ
