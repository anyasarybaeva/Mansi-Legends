
А̄с-угорский институтт рӯпитан ма̄ньщи нэ̄ Светлана Селивёрстовна Динисламова мо̄лал Ягрим ос А̄нъя па̄влыгн мӯйлуӈкве ялыс. Ты нэ̄ ма̄ньщи ос рущ ла̄тӈыл стихотвореният ос потрыт хансы. Ос ня̄врамыт ма̄гыс ма̄ньщи ла̄тӈыл «Витсам» нампа журнал 2014 та̄л о̄вылтахтам па̄сныл та̄ратытэ. 

	Па̄влыӈ ма̄хум ёт хо̄нтхатыгламе порат, тав та̄нанылн такви ва̄рум рӯпататэ урыл потыртас. Тав ла̄выс:

	– Ам са̄в ма̄т яласасум, са̄в ма̄хум ёт хо̄нтхатыгласум, Ягрим ос А̄нъя па̄влыгт иӈ ат о̄лсум. Таима̄гыс ща̄гтым тыг ёхтысум. Ма̄хум ёт хо̄нтхатыгланэм порат ты урыл потыртэ̄гум, хунь хо̄тпа такви пēс йис о̄лупсатэ та̄ра-паттытэ, хунь ёмщакв ва̄гтэ, тав номтэ татем та ёмасыг ēмты. Тав ля̄галан ла̄тыӈ акваг о̄ньщи, ма̄к тамле хо̄тпа ща̄нь ла̄тӈе э̄лаль ты тотытэ. 

	Акв проектум щирыл ма̄ньлат хо̄тпат ма̄ньщи ла̄тӈыл ханищтыянум. Рӯпатам щирыл па̄влытн ва̄тихал ялантэ̄гум.  Ань нэ̄па
	кыт та̄ратэ̄гум. Тот ка̄-сыӈ па̄выл урыл мощломт хансэ̄гум ос по̄слум хуриянум тув ва̄риянум. Китыт рӯпатам щирыл ос ня̄врамыт ма̄гыс ма̄ньщи ла̄тӈыл жур
	нал та̄ратэ̄гум. 

	Кит та̄л ювле хультум порат о̄с акв тамле тэ̄ла щирыл рӯпитасум. То̄нт туп хӯрум нэ̄пак та̄ратасум. На̄нан тамле хӯлтнэ ла̄тыӈ ла̄вēгум, ань тамле субсидия-олн миве, ты хосыт на̄н матыр проект ва̄руӈкве тахмаēгын ке, ты субсидия хосыт тах нё̄тавēн. Хо̄т матыр касыл ва̄
	руӈкв хунь патаве, на̄н на̄нки проектын суссылтаӈкве тот о̄с вēрмилын. Ёмащакв хансыслын ке, ты ва̄рмаль э̄лаль тотнэ ма̄гыс нё̄тавēн. 

	Тувыл китахкем та̄л ювле хультум юи-па̄лт ам ос тамле ва̄рмаль щё̄питыгласлум. Омам 

	о̄лмēт ла̄выглас: «А̄гикве, ам о̄лнэм сыс, ва̄нэ рӯт хо̄тпанум 

	наманыл нэ̄пакн хан-сэ̄н». Тувыл ам ты ва̄р-маль щирыл рӯпатам ва̄руӈкве о̄вылтаслум. Нэ̄пакн туп нила ло̄пс хассум. Омам атхуйплов та̄лэ нупыл минас, тав а̄тимыг ēмтыс. Ос 

	та хо̄тпат, хотьют нэ̄-пакын хассанум, та̄н ма̄ньлат хо̄тпат номтанылт вос хультсыт, ура-ныл ам нэ̄пак та̄рата-сум. Ты нэ̄пак рущ щирыл «Допиши свою историю» намаяслум. 

	Тот ам са̄в ма̄ньщи хо̄тпа урыл хассум. Хоты та̄лт, хоты ма̄т тав 

	самын патыс, хо̄т а̄ти-мыг ēмтыс, хо̄т омаге-а̄тяге о̄лсы̄г, о̄йкатэ, э̄кватэ ос ня̄враманэ урыл хассум. Насати, са̄выӈпа̄лэ ма̄ньщи хо̄тпат халанылт рӯтыг о̄лэ̄гыт. Та нэ̄пакт пуссын аквъёт акв со̄тыра атпан са̄т э̄лумхо̄лас урыл хассум ос атпан хури тув ва̄рсум. Ты нэ̄пак ань э̄лаль хансуӈкве таӈхилум. Ловиньтан ма̄хманумн о̄с сака нё̄тавем. Хотьют урыл хумус хансуӈкве э̄ри, та̄н хӯлтыглэ̄гыт.

	Са̄ртын ам радиот рӯпитасум. То̄нт са̄в ма̄ньщи хо̄тпа ёт хо̄нтхатыгласум. Татем пӯмащ потрыт хансыгласум. Ам номсэ̄гум, 

	ты потрыт наска̄ссыг архивыт манрыг о̄нь-щуӈкве патавет, о̄с пуссын нэ̄пакн хассанум. Тот Ивдельский районт Лопсъя, Овыӈъя, Улям тэ̄н па̄влыӈ хо̄тпат потраныл о̄лэ̄гыт.

	Ань ты та̄л, хунь нэ̄пакум ва̄руӈкве патыслум, мощща олныл майвēсум, та̄рвитыӈ о̄лыс. Нэ̄пакум та̄ратан ма̄гыс маткем олн та киссум, юи-о̄вылт та̄ратаӈкве вēрмыс-лум».

	Светлана Селивёрстовна щё̄скем соссаӈ ма̄хум э̄лы-па̄лт такви нэ̄паканэ урыл потыртас ос стихотворениянэ ловиньтас. Ма̄хумн таве хӯнтлуӈкве сака мӯстыс. Потре оигпам юи-па̄лт тав ка̄сыӈ хо̄тпан такви хансум нэ̄паке мӯйлуптастэ. Ты ма̄ньщи нэ̄ стихотворениянэ рущ ос ма̄ньщи ла̄тӈыл хансыянэ. Ма̄-хумаквет, на̄н хуньт тав хансум нэ̄паканэ ка̄тын-паттыяны̄н ке, о̄с ловиньтэ̄н. Тав хансум потранэ ос стихотворениянэ ловиньтаӈкве сака кӯпнит, аквтупмат э̄рыг хольт овтэ̄гыт, сымын сака хо̄егыт. 

	 

	Николай МЕРОВ

	 



Поэтесса Светлана Селивёрстовна Динисламова побывала в посёлке Игрим и в деревне Анеево Березовского района. Где она встретилась с местными жителями и рассказала им о своём творчестве. Стихи и рассказы пишет как на мансийском, так и на русском языках. Помимо этого, она является главным редактором детского журнала на мансийском языке для детей «Витсам», который выпускается с 2014 года.
На встрече с жителями Светлана Селивёрстовна говорила о том, часто выезжает в разные населенные пункты. В Игриме и Анеево проживает большое количество носителей языков и культуры народов ханты и манси, и эта поездка ей была вдвойне приятна. По её словам, человек, который знает свои корни, свои традиции и обряды, духовно богат, ему всегда есть что сказать. Только такие люди смогут пронести свою культуру в будущее.
В ходе выступления поэтесса рассказала о своих проектах, в частности, о детском журнале «Витсам», который теперь служит методическим пособием для детей, обучающихся родному языку. Представила она и книгу «Допиши свою историю» о генеалогическом древе, куда входит несколько мансийских родов. Идею создания этой книги подала её мама, незадолго до смерти она попросила записать информацию обо всех родственниках, кто они, где родились и так далее. Так мансийская поэтесса начала писать эту книгу. Оказалось, очень многие манси между собой связаны родственными узами.
В это вечер Светлана Селивёрстовна прочитала свои стихи на родном и русском языках. Всем присутствующим подарила книги и пообещала чаще приезжать к ним в гости.
Николай МЕРОВ
