
Щāнюм мо̄рсыӈыщ ва̄щиньтылум, тāл кит щёс. Тав Кēрасколыӈъя пāвылт о̄лы. 2010 тāлт ам ишкола холтсум, тувыл Ханты-Мансийск ӯсн ханищтахтуӈкве минасум. Та па̄сыл мēн мо̄рсыӈыщ ва̄щиньтахтыглымēн, юв туи ёхтала̄лэ̄гум, тувыл тэ̄лы. Кāсум сака та̄кыщ холы. Ма̄ньщи ма̄хум тох та о̄лэ̄гыт, рӯтаныл янгыг ēмтэ̄гыт, ла̄кква-мингалэ̄гыт.
таквсы хо̄тал,
Сымум кāсэ акваг
холы.
Наӈ, ща̄ня, хосат
о̄лэ̄гын,
Ам яныг а̄гииг ēмтсум,
Щёровн наӈ та̄лын
о̄луӈкв лю̄ль,
Мовиньтэ̄гум наӈ
ма̄гсылын,
Э̄ргēгум наӈ ма̄гсылын,
Ханищтахтэ̄гум наӈ
ма̄гсылын,
Наӈ туп ёмащакве
о̄лэ̄н, ща̄нюм,
Йирищум, тувыл
а̄пщирищум
янмалтэн,
Тэ̄н иӈ сака
ма̄ньрищиг
Ам ёхтэ̄гум тыгыл,
Мовиньтаӈкв на̄н
ма̄гсылын патэ̄гум,
Э̄ргуӈкв на̄н ма̄гсылын
патэ̄гум,
На̄н туп ёмащакв о̄лэ̄н,
Ам тай ёхтэ̄гум,
Тэ̄лыиг ēмты,
туииг паты,
Лильпи та̄л ёхты пēнтхатуӈкв ты та̄л ёт,
Тōнт ам а̄вин лохуӈкв
та патэ̄гум!!!
Ща̄нюмн яныг паща ла̄тыӈ кēтэ̄гум, вос таквитэ ӯргалытэ, йигрищагум-ягпыгагум вос ёмщакв янмалты. Та̄нанылн во̄р па̄вылт та̄рвитаӈ о̄луӈкв, вос ва̄ганыл, ам пуссын щēмьям сака янытлыянум. Светлана Пеликова ам яга̄гим, тувыл а̄щум П. Т. Бахтияров, ягпыгум Бахтияров Сергей – та̄н о̄с во̄р па̄вылт о̄лэ̄гыт, пуссын ма̄хманумн яныг паща ла̄тыӈ о̄с кēтэ̄гум, пуста̄гыл ос акваннё̄тхатым вос о̄лэ̄гыт.
Татьяна БАХТИЯРОВА



Татьяна Бахтиярова – студентка второго курса технолого-педагогического колледжа, родом из д. Тресколье Свердловской области Ивдельского района. Там сейчас проживают ее родители и братья с сестренками. Отец со старшим сыном охотятся и рыбачат, мама воспитывает младших. Таня сильно скучает по ним, в газете напечатаны стихи, посвященные близким.
Автор Т. Бахтиярова
