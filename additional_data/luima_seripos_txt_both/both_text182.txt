
Октябрьский районын ялмум по­рат, Александр Георгиевич Фомин ёт хо̄нтхатыгласум. Тав Октябрьский район Лӯи Ня̄рихумит па̄вылт миркол кӯщаиг рӯпиты. Ху­мус ма̄хманув тот о̄лэ̄гыт ос хо̄т рӯпитэ̄гыт, тав потре э̄лаль ловиньтэлы̄н.
– Лӯи Ня̄рихумит па̄выл мирколэ Перегрёбный па̄выл нупыл ловинь­тахты. Па̄влувт пуссын аквъёт 530 хо̄тпа о̄лэ̄гыт. Тувыл акв па̄лэ соссаӈ ма̄хум. Ань па̄влувт рӯпитан ма̄ мощща. Олн сэ̄лнэ ма̄гсыл та̄н па̄выл янытыл са̄всыр рӯпата ва̄рēгыт, яныгпа̄ла хо̄тпатын нё̄тэ̄гыт. Тыима̄гсыл туп рӯпата та̄л о̄лнэ нэ̄пакыт щирыл олнло̄мт выгыт.
Тувыл рӯпата та̄л о̄лнэ ма̄хум па̄влув яны­тыл са̄в. Та̄н халанылт ма̄хум во̄раēгыт ос хӯл алыщ лэ̄гыт, ка̄тынпаттын утаныл э̄лаль тыналым олн сэ̄лэ̄гыт. Рӯпатаныл ат пилнэ ма̄хум рӯпата та̄л ат о̄лэ̄гыт. Хотьют савлахты, тав такви рот ла̄щал та о̄лы. Па̄влувт матыр рӯпата те ēмты, та̄ра хотьют тув та паттаве.
Ты та̄л ойттур э̄тпост на̄й харыгтан кол пӯнсаве. Тув атхуйплов ма̄ньлат хум пēриясӯв. Пēриян ма̄хманув халт тит ханты ос нила ма̄ньщи пыг. Та̄н вина ул вос аēгыт, ул вос алхатэ̄гыт ос рӯпитан номтаныл ёмасыг вос о̄лы. Тыима̄гсыл ма̄н та̄наныл пēриясанӯв.
Ты та̄л па̄влув сыспалт аквхуйплов кварт и р а ӈ й и л ь п и кол ӯнттувес. Йильпи ко­лыл са̄выӈпа̄лэ пēс колт о̄лум щēмьят тах мивет. Та̄н халанылт ат ма̄ньщи колта̄гыл тув о̄лмыгтэ̄гыт. Ты таквс о̄с ат йильпи о̄лнэ кол ӯнттуӈкв о̄вылтаве. Ма̄н иӈ ат ва̄глув, манса̄вит щēмья ма̄гсыл та кол ӯнттуӈкв патаве.
Юи - о̄ в ы л т Я г р и м мус ялнэ лё̄ӈх урыл потыртасмēн. Тав ла̄выс: «Ягримныл Лӯи Ня̄рихумит па̄выл ну­пыл мо̄лты онтолов вēрста лё̄ӈх асфальтыл пинвес. Тувыл э̄лаль лё̄ӈхув ма̄нь а̄хвтасыл со̄сантавес ос тувыл та. Тӯяг ос таквсы раквнэ порат ты лё̄ӈх халэ ма̄шинал яласаӈкв щар ат хо̄йхаты, раквыл лё̄ӈхув яныг во̄ӈхаг хотловтаве.
Тув палыт Ха̄льӯс рай­он ма̄хум са̄выӈпа̄лэ ма̄н па̄влув ӯлтта яласэ̄гыт. Ты коныпал са̄т хо̄тал сыс Приобье па̄вылныл ма̄шина тотнэ хӯрум яныг паром ма̄н та̄лтувн пӯхталэ̄гыт. Мощ мо̄лалнув ам Е.Д. Айпин палт лё̄ӈхув щё̄питан ма̄гсыл нё̄тмил во̄внэ пищма тēтыгласум. Ань ӯрхатэ̄в, хунь манырсыр ля̄ххал ма̄навн тав тēты.
Ты урыл ты Александр Георгиевич ёт потрумēн о̄лыс.



В деревне Нижние-Нарыкары Октябрьского района я встретился с главой поселения Александром Георгиевичем Фроловым. В этой должности он с 2006 года.
В деревне на сегодняшний день проживает 530 жителей, из них 70% это коренные малочисленные народы Севера ханты и манси. Большая часть населения работает вахтовым методом. Многие получают пособие по безработице. Они занимаются охотой, рыбалкой и сбором дикоросов.  
В деревне есть хорошая школа, новый фельдшерско-акушерский пункт, дизельная электростанция. В июле месяце начнет работать пожарная часть, рассчитанная на 15 рабочих мест.
Жители деревни недовольны состоянием автодороги до посёлка Игрим. Глава поселения обратился с письмом к депутату окружной Думы Е.Д. Айпину. Теперь ждут ответа по этому поводу.
