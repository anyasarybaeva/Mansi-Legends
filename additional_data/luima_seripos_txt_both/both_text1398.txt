
Яныг таквсы э̄тпос «Лӯима̄ сэ̄рипос» газета ва̄т нупыл атыт та̄лэ ущты янытлавес. Таима̄гыс тыт рӯпитан ма̄хум та̄ратан газетаныл ёт пуссын янытлыянум. Пуста̄гыл вус о̄лэ̄гыт, хаснэ ля̄ххал вус хо̄нтэ̄гыт.Ёмас а̄гит, ёмас пыгыт

	«Лӯима̄ сэ̄рипос» газетат 

	рӯпитэ̄гыт,

	Номтыӈ потыр, ля̄ххал хансэ̄гыт,

	Ка̄сыӈ па̄вылн, колн ля̄ххал 

	тотэ̄гыт.

	 

	Мир халт ēмтнэ номтыӈ потыр

	Та̄н та ха̄сэ̄гыт толмащлаӈкв,

	Пуӈк тотнэ мирыт тотнэ 

	ва̄рмаль

	Та̄н та вēрмēгыт мирн 

	хӯлтыглаӈкв.

	 

	Та̄рвитыӈ рӯпата ва̄рēгыт,

	Сосса мирн торгамтан щирыл,

	Рущ мӯтра са̄всыр та̄рвитыӈ 

	ла̄тӈыт

	Кӯстырыг ля̄галанэг 

	толмащлыяныл.

	 

	Са̄в номтыӈ ла̄тӈыл вус ёхтавет,

	Номтыл акваг вус пинавет,

	Рӯпатаныл ха̄сым ва̄рēгыт,

	Посыӈ номтыл вус о̄лэ̄гыт.

	 

	Газетав ловиньтан ма̄хумн

	 

	«Потрыт-ля̄ххалыт тотнэ 

	ва̄рмалит ка̄сыӈ мир ща̄нь ла̄тӈыл та̄ратан нэ̄пакт маныр щирыл ос хумле минэ̄гыт», тох ты семинараныл намаим о̄лыс. 

	 

	Ва̄т нупыл ат та̄лэ

	«Лӯима̄ сэ̄рипос» газета то̄влыс!

	Ты сыс мощща вит хунь овтыс,

	Ты сыс мощща ля̄ххал хунь о̄лыс.

	 

	Ла̄щал-ла̄щал яныгмантас,

	Потре та ёт са̄вмантас,

	Лӯима̄ сэ̄рипос постын хольт

	Э̄лаль тав та постыгланты.

	 

	Вус пыл посты сэ̄рипос хольт,

	Ка̄сыӈ колн ща̄гт вус тоты.

	Ёмас ля̄ххал, ёмас потыр

	Ма̄ньщи мирн тав вус тоты.

	 

	Ма̄ янытыл суйтнэ ва̄рмаль

	Ка̄сыӈ мирēн вус хӯлаве.

	Мир халт ēмтнэ номтыӈ потыр,

	Сосса мирн вус ловиньтаве.

	Мария Тихоновна 

	Двинянинова

	 



Ёмас агит, ёмас пыгыт «Луима сэрипос» газетат рупитэгыт
Стихотворение, посвященное сотрудникам газеты «Луима сэрипос»
Газетав ловиньтан махумн
Стихотворение, посвященное читателям газеты
Мария ДВИНЯНИНОВА
