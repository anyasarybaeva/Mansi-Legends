
Мāнь таквс э̄тпост мēн Мария Тихоновна Двинянинова ёт Москва ӯсн ялсумēн. Тот тит акван-атхатнэ вāрмалиг о̄лсы̄г, акватэ лāввēс «Потрыт мо̄т лāтӈыг толмащлан форум», титытэ – «Потыр хаснэ финно-угор ос самодийский мāхум конференция». 
Ты тит вāрмалигн сāв хо̄тпа ат во̄виньтāлвес, туп атхуйплов учёныит ос нэ̄пак хаснэ хо̄тпат Москва, Петрозаводск, Пермь ос Йошкар-Ола, Саранск, Сыктывкар, Ханты-Мансийск, Ижевск ӯсытныл о̄лсыт. 
О̄выл хо̄талт потыр хаснэ хо̄тпат Алёна Каримова, Максим Амелин, Михаил Липкин ос Алексей Арзамазов мāнавн потыр толмащлан вāрмалит урыл потыртасыт. Тāн лāвсыт, ань о̄лнэ йист ты вāрмаль но̄х-ялтуптаӈкве э̄ри, вос мāн мāнти лāтӈанувн мо̄т-мо̄т потрыт толмащлэ̄в, ты хосыт мāньщи лāтӈыл хансым нэ̄пакыт сāвнув паты.
Максим Амелин лāвыс: «Та минам йисыт толмащлан вāрмаль хосыт мāхум потраныл сāв лāтӈытыл ловиньтāлвēсыт, хо̄тпат тāнти халанылт вāйхатсыт, вāтихал акваг акван-атхатыглāлсыт, тāнти хансум потрытыл пēнтхатасыт, рущ лāтыӈ ё̄рыл толмащлан вāрмаль э̄лаль тотсаныл.
Юван Шесталов лāвыглам лāтӈыт номтын патсыт, тав лāвсас: «1960 тāлыт порат ам «Щāхыл» стихотворениям аквторыг мāньщи лāтныл рущ лāтӈыг вāтнупыл тит хо̄тпа толмащласаныл, хотьютаныл потре ёмаснувег тэ̄лы. Тамле касылт Наталья Грудинина но̄х-патыс, тав хансум стихе нэ̄пакытт тāратым ты о̄лы».
Ань мāньщи лāтӈын потрыт о̄с толмащлавет, рущ лāтӈыл хансым А. М. Конькова мо̄йтанэ-потранэ, А. С. Тарханов стиханэ, М. К. Анисимкова потранэ толмащлым о̄лэ̄гыт. Юи-о̄выл тāлыт сыс щар яныг толмащлым потыр намаим о̄лы «Мāнь хо̄ӈкве», таве Антуан де Сент-Экзюпери хансыс, Галина Кондинан мāн лāтӈувн толмащлавес.
Москва ӯст титыт хо̄талт мāхум финно-угор потыр хаснэ вāрмаль урыл потыртасыт. Карелия, коми, коми-пермякыт, мордовия, удмурт, марий ос мāньщи потыр хаснэ урыл хо̄тпат потраныл о̄лсыт. Мēн Мария Тихоновна ёт аквъёт потрумēн потыртаслумēн, ам потыр хаснэ вāрмаль урыл лāвсум, Татьяна Бахтиярова ос Евгений Анямов э̄сгысагум, тыхо̄тал ты мāньлат хо̄тпаг ё̄рыл мāн потыр хаснэ вāрмалюв э̄лаль лакванты, тэ̄н потранэ̄н сака пӯмыщ ловиньтаӈкве, кāсыӈ потранэ̄н щāгтым ӯриянӯв. 
Потрум а̄стуме юи-пāлт Мария Двинянинова такви хаснэ потранэ э̄ргыл э̄ргысанэ. Сака ёмасыг ос пӯмщиг тамле вāрмаль тэ̄лыс. Мāхум маттем кāтпатта та рāтсыт. То̄ва хо̄тпат лāвсыт, аквтоп мāньщи э̄ргыт тāн тāнти лāтӈаныл хӯлсыт, наскāссыг финно-угор мāхум рутыг хунь ловиньтавет.  
Ос та урыл иӈ лāвēв: о̄выл хо̄тал акван-атхатнэ вāрмаль нё̄тнэ, мāщтырыг вāрим «Домодедово» намаим мāт Котляково пāвылт о̄лыс, ляпат нё̄тнэ Пахра-я̄ овыс. Титыт хотал Москва ӯст «Интурист» яныг колт нилахуйплов накыт мāн потранув тотсанӯв.
Светлана Динисламова



В Москве с 12 по 14 октября прошло два значимых мероприятия, направленных на расширение и развитие творческих связей между деятелями литератур народов России, преодоление культурных барьеров и активизации литературного процесса: Форум переводчиков и конференция «Поэзия и проза финно-угорских и самодийских народов». Их участниками стали писатели, литераторы, исследователи из Москвы, Петрозаводска, Перми, Саранска, Сыктывкара, Ханты-Мансийска, Йошкар-Олы, Ижевска. 
На форуме переводчиков речь шла о возобновлении литературных связей, стимулировании национальных литератур. В течение первого дня проходили семинары, на которых М.Амелин, поэт, публицист, издатель, главный редактор «ОГИ»; поэт и переводчик А.Арзамазов, д.ф.н., профессор, ведущий н.с. Удмуртского института истории, языка и литературы УрО РАН; М.Липкин, переводчик, редактор, журналист; поэтесса и писательница А.Каримова, преподаватель Литературного института им. М. Горького, руководитель Центра художественного перевода Союза писателей Республики Татарстан знакомили участников с самыми актуальными вопросами по взаимным переводам. Также была проведена презентация Антологии «Народная мудрость».
Во второй день по программе мероприятий прошла конференция «Поэзия и проза финно-угорских и самодийских народов». Тематика выступлений на конференции была связана со спецификой, историей и современным бытованием, перспективами развития карельской, коми и коми-пермяцкой, мансийской, марийской, эрзянской и мокшанской, удмуртской литератур. С докладами по родным литературам выступили Н.В.Чикина и В.П.Миронова (Карелия), Е.В.Ельцова (Коми), Е.И.Коньшина (Коми-пермский край), С.С.Динисламова (Югра) и др. Она представила творчество молодых начинающих авторов Т. Бахтияровой и Е. Анямова, которые создают свои произведения на родном верхне-лозвьвинском диалекте мансийского языка. 
В завершении выступления поэтесса из таёжной глубинки – посёлка Хулимсунт Берёзовского района – Мария Двинянинова исполнила авторскую песню на родном языке.
Светлана Динисламова
 
