
Акв порат во̄раян хум са̄лыл во̄рт акван-хо̄нтхатсы̄г. Са̄лы тавēн ла̄выс: 
– Паща о̄лэн, во̄раян хум! Ам акваг наӈын во̄рт ва̄щиньта̄лылум, хумус рӯпитэ̄гын, хумус во̄рт яласэ̄гын. Тувыл вōруй ка̄тын-паттуӈкве ат вēрмēгын, со̄т, щунь ат о̄ньщēгын.
Во̄раян хум ювле ла̄выс: 
– Пӯмащипа, я̄тил са̄лы, ёмас ла̄тыӈ ма̄гсыл.
Са̄лы ювле ла̄выс: 
– Холытан ты ма̄н тах о̄с ёхталэн. 
Тох ла̄выс, во̄рн та ха̄йтыс.  
Ӣтипа̄лаг во̄раян хум ёл-хуяс, тувыл ӯлме ат юв, акваг номсахты, хумус са̄лы ёт потыртас. Хо̄тал но̄х-нэ̄глуӈкве туп патыс, во̄раян хум аквта я̄ӈкылма̄н минас. Тув ёхтыс, са̄лы таве ӯритэ. 

Са̄лы ла̄выс: 
– Ам наӈын юртыг па­тэ̄гум, нё̄туӈкве патылум.
Ты юи-па̄лт са̄лы во̄­раян хум палт та о̄лмыг­тас, ма̄хманэ тав палтэ пуссын ханьщувласыт, таве э̄руптаӈкве патса­ныл. Во̄раян хум о̄лупсатэ кӯпнитыг ēмтыс, ёмасну­вег ēмтыс.
Во̄раян хум ёмас тэ̄ла са̄лытэ ма̄гсыл ва̄руӈкве номылматас, тавēн яныг, нё̄тнэ а̄ньт ва̄руӈкв. Ка̄сыӈ хо̄тал тав щēмьятэ ёт а̄ньт ёргысыт. Акв хо̄­тал а̄ньт та а̄стласаныл, та̄к, нё̄тнэ ос яныг а̄ньтыг тэ̄лсыг!
Тӯя пора ёхтыс, тӯйт толуӈкве патыс, товлыӈ ӯит луйгēгыт, во̄рт о̄лнэ ӯит ро̄ӈхēгыт. Во̄раян хум ё̄рнколныл кон-ква̄лыс, са̄лытэ кēрыстэ, щēмьятэ са̄лыӈ сунын та̄лтысанэ, та минасыт. Во̄р лё̄ӈх хосыт са̄лытэ пēлпыщ ха̄йты. Ватка-тӯрн та ёхты­сыт. Та порат тӯр сака нё̄тнэг о̄лы. Во̄раян хум са̄лытэ та̄ртыстэ, хо̄т о̄выл щёс ка̄саластэ, тув ва̄нттастэ. 
Ос ла̄выс: 
– Са̄лы во̄рн минэн,  нё̄тнэ а̄ньтыг ёт вуен, пилта̄л тот о̄лэн.
Са̄лы яныг а̄ньтыл нё̄­тылтахтым, я̄ ва̄тан ё̄ман­тас, пуӈке хосувластэ ос э̄лаль та ха̄йтыс. 

Во̄раян хум ла̄выс: 
– Пӯмащипа, я̄тил са̄лы. Тахольт а̄нумн нё̄тсын, со̄т, щунь а̄нумн тотсын. Ань во̄рн минуӈкве вēр­мēгын.
Са̄лы ювле ла̄выс: 
– Наӈын о̄с яныг пӯ­мащипа, э̄лумхо̄лас. Тамле яныг, пēлп а̄ньтыл ам ань ха̄йтнутыл ат пилэ̄гум.
Са̄лы нё̄тнэ а̄ньтыл юи-о̄выл щёс пуӈке ё̄ӈхыг­палыстэ, тувыл во̄рн та ха̄йтыс. Та пēс йис по­раныл са̄лы а̄ньт о̄ньщи ос э̄лумхо̄лас ёт юртыӈ­ыщ о̄лы.   



Однажды в лесу встретились олень и Захар-охотник.
–  Здравствуй, Захар-охотник! Давно я тебя вижу, знаю, как ты трудишься, ходишь по тайге, а удачи нет тебе, – говорит олень. 
– Спасибо тебе, гордый олень, за то, что добрым словом согрел меня, – отвечает ему охотник.
– Будь завтра снова на этом месте,– сказал олень и убежал.
 
Много передумал за ночь Захар. Не верилось ему, что олень с ним разговаривал. Только показался первый луч солнца, Захар опять пошёл на болото. А там красавец олень уже ждёт его.

– Буду я твоим другом и помощником, служить тебе буду, – говорит олень. 
Так стал он жить у охотника. Все привыкли к доброму оленю. Легче стало жить Захару. 
 
Задумал охотник отблагодарить оленя за доброту и решил смастерить рога, каких ни у кого нет. Долгими зимними вечерами они сидели всей семьёй и вытачивали каждую веточку. И вот готовы рога: крепкие, ветвистые, красивые!
 
Весной, когда начал таять снег, а тайга наполнилась криком птиц и зверей, вышел Захар из чума, запряг оленя и посадил всю свою семью на нарты.
– Поехали!– сказал Захар.
 
Помчались они по бескрайним дорогам родной тайги. Вот и Ватка-Тур! В эту пору озеро было особенно красиво. Захар освободил оленя из упряжки и вывел к тому месту, где впервые увидел его. 
 
– Вот тебе, дорогой олень, подарок!– сказал Захар и протянул оленю красивые, ветвистые рога. 

Олень, красуясь, прошёлся в новом убранстве по берегу озера, копнул острым рогом землю.
– Спасибо тебе, олень, за помощь, а теперь иди на свободу,– сказал Захар.
–  И тебе спасибо, человек. С такими рогами мне, и волк не страшен, – отвечает ему олень. 
 
Олень, взмахнув на прощание красивыми рогами, скрылся в лесу.
 
Говорят, что с той давней поры все олени носят рога и дружат с человеком.
 
Сказку на мансийский язык перевела Людмила Теткина 
