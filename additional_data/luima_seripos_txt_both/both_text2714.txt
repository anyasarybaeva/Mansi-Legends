
Ханты-Мансийск ӯст «Дух огня» кинофестиваль о̄лме порат «Тайна Снежной королевы» мо̄йт суссылтавес. Та порат ты мо̄йт-кина ва̄рум нэ̄ (режиссёр) Наталья Бондарчук ос актриса нэ̄ Анна Снаткина тыг ёхталасы̄г.

	Мо̄йт суссылтан 

	э̄лы-па̄лт тэ̄н акв
	кит ла̄тыӈ ла̄внэ 

	ма̄гыс сценан во̄-виньта̄лвесы̄г. Наталья Бондарчук тох по
	тыртас: «Паща о̄лэ̄н, я̄тил мир, я̄тил ня̄врамаквет! Ты мо̄йт ам о̄с ат ва̄слум, ань 

	на̄н ётын ущ сунсуӈкве патылум. Матъёмас 

	тав о̄влэ̄т на̄н о̄лнэ 

	ма̄нт суссылтаве. Ань фестивалюв «Дух огня» нас тох хунь 

	намаявес. Соссаӈ мир 

	тыт пēс йис та̄гыл о̄лэ̄гыт, ты На̄й-О̄ты-рыӈ ма̄т та̄н На̄яныл 

	ӯргалым о̄ньщияныл. 

	Ты мо̄йтыт Герда а̄гирищ ё̄рнколт 

	На̄йпос ка̄тын-патты, сунсы – На̄е лылыӈ. Тав та щирыл те Кай 

	пыгрищин нё̄туӈкве вēрми... Э̄лаль ам воссыг ат мо̄йтэ̄гум, на̄н ань таве сунсуӈкве патылы̄н. 

	Ты мо̄йт-кина ма̄н нила та̄л ювле хультум порат Ямал ма̄т ва̄руӈкве о̄вылтаслӯв. Та ма̄ ма̄н янытэ̄т яласаслӯв, ё̄рнколт о̄лсӯв, кина ва̄рим тот са̄в 

	хо̄тал рӯпитасӯв. Тувыл Лапландия ма̄н (Финляндиян) минасӯв, 

	тот я̄ӈк са̄лыт ос ха̄йтнутыт кинан по̄слысанӯв. Ты юи-па̄лт Германиян ос Австриян ялсӯв, маттем тот по̄слысӯв. Кинав нила та̄л арыг ва̄рыслӯв, щё̄питаслӯв. Ань 

	номтум татем ёмас, ты ялпыӈ хо̄талыт сыс мо̄йтув са̄в ня̄врамытын сунсаве тах. 

	Ты мо̄йтыт Тӯйтыӈ нэ̄ (Снежная королева) Анна Снаткина тав по̄слувес. Ам таве 

	сака э̄руптылум, ты 

	мо̄йт ва̄рмув э̄лы-па̄лт Анна «Пушкин. Последняя дуэль» кинат 

	ёнгыс, Натали а̄гииг о̄лыс». 

	Анна Снаткина ня̄врамыт ёт пащалахтас, акв-кит ла̄тыӈ 

	ла̄выс: «Ам ань о̄с омаг ēмтсум, а̄гирищ о̄ньщēгум, наме Вероника, таима̄гыс ты мо̄йт ам о̄с сака ӯрыслум. Ма̄н, яныгхо̄тпат, пуссын мо̄йтыт хӯнтлым яныгмасӯв, ань ня̄враманув тох яныгмēгыт, тувыл та̄н ня̄враманыл о̄с аквтох яныгмаӈкве патэ̄гыт. Ам номсэ̄гум, на̄н сыманынт ты мо̄йт-кина ёмас номт хультупты. Ты кина кӯщай нэ̄н Наталья Сергеевнан ам яныг пӯмащипа ла̄тыӈ ла̄вēгум, тав 

	ётэ рӯпитаӈкве а̄нум матъёмас во̄выстэ. Я-та, ань мо̄йтув ты о̄вылтахты, я̄тил ня̄врамквет, сунсэ̄н». 

	Тувыл мо̄йт та о̄вылтахтас. Тӯйтыӈ нэ̄, насати а̄ти по̄лям манос сымта̄л нэ̄. Тав 

	о̄влэ̄т ёмас нэ̄г-омаг о̄лум, сымта̄л-ма̄йтта̄л утытн са̄тыма, Тӯйтыӈ нэ̄г ва̄рапима. Кай 

	пыге о̄йкатэ̄н ё̄рнколн оймалтаптувес. Тот Герда а̄гирищ о̄лыс, 

	тэ̄н ань аквъёт яныгмēг, ёнгасэ̄г. Аквматнакт 

	Герда Кай пыгрищ 

	хот-ӯстыстэ, ань 

	кисмаитэ, акватэ а̄тим. Тя̄кв аквēныл На̄й а̄лмаяс, таве кинсуӈкве минас. Тӯйтыӈ нэ̄ палт Кай хо̄нтыстэ, тав, 

	насати о̄с Тӯйтыӈыг ва̄рапима. Тувыл 

	та̄ксар а̄ги Герда тэ̄-натэ̄н нё̄тыс, сыманэ̄н На̄йн толтыглавесы̄г. Ань нэ̄ ущта хо̄нтыстэ, ты, насати, тав пыге. Пуссын акван-сыныгтахтасыт, аниглахта
	сыт, со̄тыӈыщ-щу-ниӈыщ э̄лаль та о̄лмыгтасыт.

	Тамле ёмас мо̄йт ма̄н та суссӯв. Кина ва̄рнэ нэ̄гн ня̄врамыт пӯмащипа ла̄тыӈ 

	ла̄всыт. Акв а̄гирищ ла̄выс: «Ам ань ущта торгамтаслум: 

	о̄лупсавт, насати, э̄рупса ма̄кыг о̄лы. Хунь ма̄н юртанув нас тох э̄руптыянӯв, тыи ма̄гыс нэ̄матыр ат 

	во̄вев, халанувт сымыӈыщ о̄лэ̄в». 

	Тыгыл э̄лаль мо̄йт Ямал ма̄н тотыглавес, тувыл Москва ӯсн, тот суссылтавес. Наталья Бондарчук ла̄вме щирыл, ты кина тав ань ищхӣпыӈ ут хосыт 3D кинаг ва̄руӈкве номсытэ. Индия ма̄т о̄лнэ 

	хо̄тпа ёт потыртахта-сы̄г, тот ва̄раве. Тувыл тыг тах о̄с тотыглытэ, йильпииг сунсылӯв.

	 

	Светлана 

	Матвеева



В дни работы  кинофестиваля «Дух огня», который проходил с 26 февраля по 3 марта в Ханты-Мансийске, показали премьеру сказки «Тайна Снежной королевы». В зале «Югра-Классик» собрались дети и родители.
Зрителям ее представили режиссер Наталья Бондарчук и актриса Анна Снаткина. Наталья Бондарчук сказала: «Фестиваль называется «Дух огня». И по пути у нашей главной героини Герды, самым сокровенным, был дух огня. Тот самый, который передается из поколения в поколение северными народами. Отправляя в путь Герду, бабушка достала из кострища в чуме этот охранный огонь и передала ей. И оказалось, что он – живой, что он может спасти Герду в самые сложные моменты. Эту сказку мы начали снимать четыре года назад на Ямале. Оттуда мы поехали в Лапландию, потому ,что там есть белые волки. Потом съемки переместились в Германию, в Австрию. Этот фильм направлен к самому сердечным зриелям – детям. Именно они – самые главные эксперты детского кино».
Она поблагодарила организаторов и губернатора округа Наталью Комарову за теплый прием. Анна Снаткина выразила надежду, что «Тайна Снежной королевы» получит хорошие отзывы от зрителей. 
После выступления режиссера и главной героини, показали фильм. Эта волшебная сказка о том, что добро побеждает зло. И как Герда растопила ледяное сердце королевы.
С. Ромбандеева 
