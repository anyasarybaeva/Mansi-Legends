
Во̄ртур э̄тпос онтоловит хо̄талэ - Ма̄ янытыл о̄лнэ соссаӈ мирыт янытлан хо̄таланыл. Тамле ва̄рмаль ООН Генеральный Ассамблеят рӯпитан хо̄тпатын 1994 та̄лт ва̄рвес. Ты пора таима̄гыс пēриявес, ты э̄лы-па̄лт 1992 та̄лт во̄ртур э̄тпос онтоловит щислат соссаӈ мирыт тэ̄ланыл ӯргалан группа о̄выл щёс рӯпитаӈкве патыс.Ма̄ янытыл 370 миллион са̄вит э̄лумхо̄лас соссаӈ мирыг ловиньтавет. Та̄н ма̄ янытыл 70 са̄всыр хо̄н ма̄т о̄лэ̄гыт. Ты мирыт пуссын та̄нки ма̄кеныл ӯргалым о̄ньщияныл ос пēс йис наканыл э̄лаль тотыяныл. Россияв янытыл 47 са̄всыр нацият соссаӈ мирыг ловиньтахтэ̄гыт. Та̄н пуссын акван-ловиньтавет ке, тыи 280 

	со̄тыра э̄лумхо̄лас. Тувыл то̄ва ма̄хум та̄нки щиранылт намаим республикатт, областитт манос округытт 
http://www.abbeylandsnursinghome.com//best-payday-loan-company

	о̄лэ̄гыт. 

	Ханты-Мансийский автономный округт соссаӈ мирыт ялпыӈ хо̄таланыл 2005 та̄л па̄сыл янытлаӈкве патвес. Тыт мощщаг хультум хӯрум соссаӈ мир 

	о̄лы – тыи хантыт, ма̄ньщит ос ё̄рныт. 2010 та̄лт Россия ма̄хум пуссын нэ̄пакын хансым порат тамле ва̄рмаль та̄ра-патыс: округувт 19 со̄тыра 68 са̄вит э̄лумхо̄лас хантыиг хасвēсыт, ма̄ньщииг – 10 со̄тыра 977 хо̄тпа ос 1 со̄тыра 438  ё̄рныт. Ё̄рныт са̄выӈпа̄лэ Ямал ма̄т о̄лэ̄гыт. 

	Ань соссаӈ ма̄хум янытлан хо̄таланыл кастыл округув янытыл  ӯсыӈ манос па̄влыӈ ма̄т сыресыр пӯмыщ ва̄рмалит щё̄пита̄лавет.  Ханты-Мансийск ӯст ка̄сыӈ та̄л соссаӈ ма̄хум «То̄рум Маа» нампа музеин мӯйлуӈкве во̄виньта̄лавет. Ялпыӈ хо̄тал ва̄руӈкве культура департамент ос «Югра лылыēп» ассоциация па̄лыл матыр щё̄питаӈкве нё̄тэг.  Ты та̄л ялпыӈ хо̄тал нёлоловит хо̄талт ва̄рвес, тыи Митрофан Алексеевич Тебетев тав самын патум хо̄талэ. О̄йка о̄лнув ке, 90 та̄лэ то̄влынув. Тыт тав по̄слум хуриянэ о̄с суссылтавēсыт, 

	тав урēтыл потыр
	тасыт.

	Тувыл Ульяна Николаевна Шульгина ханты ма̄хум пēс накыт 

	ӯргалан ос э̄лаль 

	тотнэ̄тэ ма̄гыс, са̄в рӯпата ва̄рме ма̄гыс мӯйлупсал майвес. 

	Кышик па̄вылныл Лидия Алексеевна Алясова «Мощ хот»  (ма̄ньщи ла̄тыӈ щирыл «Мо̄йт кол») нампа э̄ргын-йӣквын колэ ёт тот мӯйлыс. Ма̄ньщи пēс э̄рыгсов та̄н са̄ӈквылтан порат, э̄ква со̄с косамта̄лыс ос мӯй ма̄хум э̄лы-па̄лт  такталастэ. Тав ётэ ёхталам

	кит пыгыг «Во̄раян хум йӣкв»  йӣквсы̄г. 

	Ма̄ньлат нэ̄т Галина Яптина, Марина Кашпирева ос Юлия Яркина нё̄тнэ та̄ныт са̄ӈквылтасыт ос ётыл ма̄щтырыг йӣквсыт. Мария Кузьминична Волдина апганэ ёт о̄с 

	э̄ргыс, йӣквыс, тувыл пуссын мӯй ма̄хум 

	То̄рум нупыл по̄йкщан ла̄тыӈ ла̄вуӈкве ла̄выс. Соссаӈ мирыт халт э̄лы ма̄ныл са̄в рущ 

	манос мо̄т хо̄тпат ёхталасыт. Таи ма̄гыс пуссын рущ ла̄тӈыл «Света и добра!» са̄т щёс  ро̄ӈхувласыт ос тувыл акв ма̄т лю̄лим хӯрум щёс мувлахи ё̄хсыт. 

	Ханты-Мансийск атпан нупыл кит хо̄тпат нилахойплов са̄всыр ӯсыӈ ма̄ныл ёхталасыт. Та̄нкина̄ныл та̄н «этноэкспедицияг» ла̄вияныл. Та̄н хала-нылт ва̄т нупыл хо̄т ханищтахтын ня̄врам 

	о̄лы. Ты а̄гирищит-пыгрищит ханты 

	ос ма̄ньщи ма̄хум 

	о̄лупсаныл пӯм-щалыяныл. 

	Ялпыӈ хо̄тал ва̄рнэ ма̄гыс  «То̄рум Маа» музейт рӯпитан хо̄тпатн я̄нас пӯмащипа ла̄
	вуӈкве э̄ри. Та̄н акваг ня̄врамыт ма̄гыс сыресыр касылыт 

	ва̄рыглэ̄гыт. Тувыл 

	мӯй ма̄хум ма̄гыс атыӈ тэ̄нут па̄йтэ̄гыт. Мо̄т ма̄ныл 

	ёхтум хо̄тпатын ня̄няныл сака мӯстыс. Тав хӯл коласыл ва̄рим о̄лыс, ня̄врамыт такем тэ̄пъяласыт. Ты 

	коныпал сыресыр ка
	сылыт кассыт, по̄с-лысыт, ёнгысыт. Ты о̄вылтыт ам тах я̄нас

	потыр хансэ̄гум.

	Хо̄тал палыт ёмас, посыӈ хо̄талыг о̄лыс, мӯй ма̄хум пӯмщиг ӯщлахтасыт.

	 

	Тамара 

	Мерова

	 
 


Международный день коренных народов мира принят Генеральной Ассамблеей ООН в декабре 1994 года и отмечается 9 августа, в день  проведения первого заседания Рабочей группы по вопросам коренных народов мира – нового специализированного органа в ООН по защите и поощрению прав. 
На планете насчитывается 370 миллионов человек, которых относят к коренным народам, и проживают они в 70 странах. В России к таковым относят 47 этносов, общей численностью менее 280 человек. Все народности компактно проживают в 30 разных  субъектах РФ.
В Ханты-Мансийском автономном округе - Югре  хранителями древних традиций, обычаев и культурного наследия являются коренные ханты, манси и лесные ненцы. На Ямале – ненцы, селькупы.
В Югре Международный день коренных народов мира официально стали праздновать с 2005 года. В столице округа праздничные мероприятия проходят в этнографическом музее под открытым небом «Торум Маа».
В этом году его впервые провели 8 августа, в день 90-летия первого живописца-ханты М.А. Тебетева. Гостями праздниками были школьники и руководители этно-экологической экспедиции, прибывшие из 14 субъектов Российской Федерации.
Тамара МЕРОВА
