
Лӯпта э̄тпост хусыт хо̄талэ̄т Венгрия хо̄н ма̄ныл тит пӯмащ ма̄ньлат а̄гииг ёхталасы̄г, тэ̄н наманэ̄н Нори ос Юдит Ковач. Халэ̄нт увщииг о̄лэ̄г. Тыг ёхталан щирыл та̄н хӯрум хо̄тпа о̄лсыт. Тэ̄н ётэ̄н Москва ӯст Венгрия Посольство колт советникыг рӯпитан хум Андраш Барани о̄лыс. Тав тэ̄н потранэ̄н рущ ла̄тӈын толмащлан хо̄тпаг о̄лыс. Андраш Россият о̄лнэ̄тэ титхойполов та̄лыг ты то̄влыс. Тав ла̄выс: «Мощēртын ам амтина̄нум россияниныг ловиньтаӈкв патылум. Манаре лю̄ль, тит ма̄ халт тох о̄луӈкв о̄с ёмас». 

	Андраш тыг тотыг-лам а̄гияге Мадьяр ма̄ янытыл ёмщаквēг 

	ва̄вēг. Тэ̄н э̄ргын э̄ргананэ̄н - пēс йис та̄гыл о̄лнэ э̄ргыт. Юдит «Цитере» нампа утыл са̄ӈквылты, Нори увщитэ ос э̄рги. Тэ̄н суссылтапанэ̄н тох ты минэ̄гыт, Юдит са̄ӈквылтан ут коныпал иӈ «Барача» нампа тискын утыл ёнги. «Цитере» утаныл пēс потрыт щирыл ӯйхул тыттын а̄ныл о̄лыс. 

	Тэ̄н суссылтапанэ̄н такталаӈкв о̄выл-тахтамēн па̄сныл, ты та̄л лов та̄лыг ты ēмтыс. Ты сыс хус са̄всыр э̄ргыт э̄ргын альбом мирн хӯнтлын ма̄гсыл та̄ратасы̄г.   

	Ань ос ты пӯмщаныл йис пораныл рӯтыӈыщ о̄лнэ ма̄хманылн суссылтан ма̄гсыл тыг ёхталасыт. Венгрия ма̄
	хум ма̄н ма̄гсылув щар ляпа рӯт ма̄хмыг ловиньтахтэ̄гыт. 

	Ханты-Мансийск ӯст та̄н хӯрум хотал о̄лсыт. Тыт о̄лнэ̄ныл сыс та̄н 

	ма̄н ӯсувт са̄всыр пӯмащ о̄щнэ ма̄н тотыглавēсыт. «Лылыӈ со̄юм» ня̄в-рамыт ханищтахтын колт ня̄врамыт ёт хо̄нтхатыгласыт. Та̄н 

	тув ёхтуманылт ня̄врамыт пуссын 

	юв та̄ртвēсыт, нэ̄м-хотьютаныл тот а̄тим о̄лыс. То̄нт та̄н «Э̄ргыт, йӣквыт пувлын ма̄хум» ма̄н коллективув 

	урыл мощ пӯмща-лахтасыт. 

	О̄влэ̄т а̄гииг са̄ӈк-вылтан утыт урыл титыглахтасы̄г. Хоты са̄ӈквылтан утыл, хоты порат ос хоты ма̄т са̄ӈквылтаӈкв ро̄ви. Тувыл хунь ос манырсыр йӣвныл та̄н ёргавет. Ма̄н Владимир Меров ос Елена Фризоргер ёт та̄нанылн ты урыл пуссын потыртасӯв ос са̄ӈквылтан та̄нанув суссылтасанӯв. 

	Та юи-па̄лт тэ̄н о̄йкат ос э̄кват ма̄ньщи йӣквыт урыл мощ пӯмщалахтасыт. Хоты ма̄ныл, манырсыр йӣкв, та урыл пуссын тэ̄натэ̄н пӯмащ о̄лыс. Ма̄н та̄нанув ос мо̄т пӯмщанув суссылтамув юи-па̄лт тэ̄н ос ма̄н ма̄гсылув ма̄нь 

	суссылтап суссылтасы̄г. 

	О̄влэ̄т та̄нти са̄ӈк-вылтан утаныл урыл мощ потыртасы̄г. Потраныл хащматаныл юи-па̄лт са̄ӈквылтасы̄г, йӣквсы̄г ос э̄ргысы̄г. 

	Та̄н э̄рыгсов та̄наныл, э̄рганыл ос йӣкваныл а̄ти ма̄н утанув ху
	рипат. 

	Э̄рганув, йӣкванув холыгпан юи-па̄лт акв ля̄льт иӈ хоса потыр
	тым ӯнлантасӯв. Тэ̄натэ̄н ма̄н о̄лупсав урыл пуссын пӯмащ хӯнтлуӈкв о̄лыс. Мо̄т 

	щёс хуньт ёхталэ̄гыт 

	те, ма̄нь па̄влыӈ ма̄н ялнэ номт о̄ньщēг.  

	 

	 

	 

	Александр 

	ВЬЮТКИН

	 



20-21 июня на праздновании Дней Венгрии в Ханты-Мансийск прибыли представители родственного народа – директор Культурного центра Венгрии в Москве Андраш Барани и сёстры Нори и Юдит Ковач – известные исполнительницы народных венгерских песен и танцев.
Во время визита Андраша Барани и сестёр Ковач была организована встреча со студентами в Югорском университете, где с 2006 года функционирует кабинет венгерского языка.
На следующий день состоялась ещё одна встреча, но уже в детском общеобразовательном центре «Лылынг союм» («Живой ручеёк»), где гости познакомились с мансийским фольклорным коллективом «Эргыт, йиквыт пувлын махум» («В песнях и танцах купающиеся люди»). Руководитель коллектива Владимир Меров рассказал о музыкальных инструментах и показал старинные наигрыши народов ханты и манси.
Вечером того же дня в здании Дома дружбы народов сёстры Ковач представили концерт. Все песни, прозвучавшие на выступлении – это древние венгерские мелодии, которые девушки собирали в поездках по Трансильвании.
Александр ВЬЮТКИН
