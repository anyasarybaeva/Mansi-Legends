
Ка̄сыӈ та̄л я̄ӈк на̄тнэ э̄тпос 18 щислат Россият музеит ӣти рӯпитэ̄гыт. Там­ле ва̄рмаль о̄лум порат Ханты-Мансийск ӯст са̄в мир музейн ёхталасыт. Ты тэ̄ла таима̄гсыл ва̄рыглаве, ма̄хум ва̄тихалнув тув вос ялантэ̄гыт ос культурал вос пӯмщалахтэ̄гыт.
Советский ӯст о̄лнэ музейн акваг са̄в ма̄хум ёхталэ̄гыт. Тот рӯпитан хо̄тпат са̄всыр суссыл­тапыт, ялпыӈ хо̄талыт ва̄рыглэ̄гыт, ня̄врамыт ос яныг ма̄хум та̄нки пал­таныл во̄виньтыяныл. 1970 та̄лыт Советский ӯст о̄лнэ ма̄хум акв кол­накт пēс нэ̄пакыт, пор­масыт акван-атуӈкве патсаныл. Ӯст му­зей а̄тим о̄лыс, акванатум пēс пормасаныл, акв колныл мо̄т колн ва̄нлупта̄лвēсыт. Акв порат суссылтап шко­лат ва̄рыглавес, ту­выл «Малая Сосьва» нампа заповедникыт рӯпитан хо̄тпат та̄нки коланылт пēс порма­сыт суссылтасаныл. Тох тыгле-тувле выставкат тотыглавēсыт, то̄ва пēс нэ̄пакыт, пормасыт хотӯстувēсыт.
Советский ӯст туп 1985 та̄лт районный му­зей ва̄рвес. Заповедни­кыт рӯпитан хо̄тпат му­зейн акваг нё̄тсыт. Ань тув ёхталан ня̄врамыт «Малая Сосьва» запо­ведник урыл ос Совет­ский районт манхурип ӯйхул о̄лы, манхурип йӣвыт, пилыт, ла̄хсыт тот яныгмēгыт, ты урыл о̄с потыртавет.
Музейт 27 со̄тыра арыгкем са̄всыр пēс пормасыт, хурит, нэ̄пакыт акван-атвēсыт. Тот Советский район историятэ урыл сус­сылтап о̄лы, мо̄т ма̄т ма̄ньщи ма̄хум пēс пормасаныл суссылта­вет. Ма̄ньщи маснутыт ос пормасыт 2000 та̄л па̄сныл суссылтаӈкве о̄вылтавēсыт. Ты э̄лыпа̄лт музейт рӯпитан хо̄тпат тот о̄лнэ ма̄ньщит палт ялантасыт, о̄лупсал пӯмщалахтасыт ос пēс пормасыт ханищтаса­ныл, то̄ват музейн тот­саныл.
Ань тот археологиче­ский суссылтап ва̄рвес, Советский районт хо̄нтым ра̄кт, кēр пēс пор­масыт тот о̄лэ̄гыт.
Музейт рӯпитан ма̄хум округувт о̄лнэ му­зеит ёт ва̄йхатэ̄гыт ос рӯпитэ̄гыт. Са̄всыр конференцият ос мо̄т ханищтан тэ̄лат о̄лыглан порат та̄н о̄с во̄виньта̄лавет. Тот рӯпитан хо̄тпат та̄нки му­зеяныл урыл нэ̄пакыт хансэ̄гыт, хансум на­учный статьяныл ос нэ̄пакыг щё̄питыяныл.
Ань музей акв та̄рвит о̄ньщи, рӯпитан хо̄тпа тот а т то̄ в ы л х а т ы . Ма̄ньлат ма̄хум там­ле рӯпатал щар ат пӯмщалахтэ̄гыт. На­дежда Михайловна Гисс, музей кӯщай нэ̄, ла̄выс, ань ма̄хум тот мощ­ща олныл ойтавет ос тыима̄гсыл нэ̄мхотьют рӯпитаӈкве ат ка̄сащи.
Ты коныпал о̄с акв та̄рвит - музей пēс колт о̄лы. Ты э̄лы-па̄лт тот садик о̄лыс. Тамле колт са̄всыр пēс пормасыт о̄ньщуӈкве, ӯргалаӈкве та̄рвитыӈ. Кӯщай нэ̄ ла̄вме щирыл, музей йильпи колыл ке ӯнттувес, то̄нт та̄н са̄всыр йильпи суссылтапыт ва̄руӈкве вēрмынувыт, са̄внув ма̄хум тув во̄виньта̄лнувыт. Ос там­ле ёмас йильпи му­зейколн, э̄рыӈ, ма̄ньлат хо̄тпат рӯпитаӈкве ёх­тынувыт.



История создания музея началась ещё в конце 70-х годов прошлого столетия. У его истоков стояли неравнодушные люди, желающие оставить память о героическом труде первопроходцев, строивших железную дорогу, осваивавших лесное богатство края. Но только 15 февраля 1985 года исполнительный комитет Советского районного совета народных депутатов принял решение об открытии краеведческого музея на базе уже существующего собрания предметов и документов. Время шло, музей рос, сейчас музейный фонд насчитывает уже более 27 единиц хранения. Сотрудники музея продолжают работу по комплектованию, учёту и хранению фондов. В собрании представлены: археологическая коллекция, этнографическая,  коллекция отражающая историю Советского района, редкие книги, документы, художественная коллекция. Также сотрудники музея ведут научно-исследовательскую, экскурсионную деятельность. Активно сотрудничают с общественностью, библиотеками, школами, участвует во всех культурных мероприятиях города.
