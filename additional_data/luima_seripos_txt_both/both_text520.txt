
Ты э̄тпос 7 хо̄талэ̄т округ Думат рӯпитан депутатыт акв хо̄тал сыс тит заседание ва̄рыгласыт. А̄лпыл та̄н атхуйплов кӯм (минута) сыс округув щар ма̄к яныг бюджет-нэ̄паке пирмайтасаныл. Ань тув хансым олныт хосыт ма̄н э̄лы хӯрум 2014-15-16 та̄лыт сыс о̄луӈкв патэ̄в.
Хо̄талъят юи-па̄лта̄н титынтыг атхатыгласыт. Ва̄тахтем кӯм сыс атхуйплов са̄ккон пирмайтасыт. Ань то̄ва са̄ккон урыл я̄нас потыр хансэ̄в.
Округ Думат са̄всыр партия па̄лыл депутат-хо̄тпат рӯпитэ̄гыт. Ма̄к воритотнэ хо̄тпаг ЛДПР ма̄хум ловиньтахтэ̄гыт. Кос хоты са̄ккон пирмайтаве, та̄н акваг матыр по̄ри ла̄тыӈ ля̄галэ̄гыт. 
Ань ты заседание э̄лы-па̄л хо̄талт кӯщаит са̄всыр комиссиятт рӯпитасыт, та̄н ловиньтасыт – манах олн хӯрум та̄лн э̄рмыглы. То̄нт ЛДПР депутатыт сака ля̄втсыт, та̄н ты округ бюджет пирмайтаӈкве щар ат ка̄сащасыт. 
Мо̄тыт хо̄тал Дума заседаниятэ ты о̄лыс. Та̄н пуссын тув ат ёхтысыт. Ос ля̄льт ла̄внэ хо̄тпа хунь а̄тим, депутатыт рӯпатаныл сака молях ва̄рапияныл, атхуйплов кӯм сыс округ бюджет та пирмайтасаныл. Ань та̄н тамле олныл округув хассаныл:
– 2014 та̄л – 166,4 млрд. солко̄ви; 
– 2015 та̄л – 172,3 млрд. солко̄ви;
– 2016 та̄л – 178,9 млрд. солко̄ви.
Ос ань таи та̄ра-патыс, «дефицитыг» ла̄внэ ва̄рмаль о̄с ловиньтавес. Сака са̄в олн тах ат то̄вылхаты:
– 2014 та̄лт – 21 млрд. солко̄ви;
– 2015 та̄лт – 20, 5 млрд. солко̄ви;
– 2016 та̄лт – 15,7 млрд. солко̄ви.
 
Лккарыт мА̄нь пА̄влытн вос минЭ̄гыт
Ма̄нь па̄влыӈ ма̄т лēккар ань ат то̄вылхаты. Ма̄хум институт ман училище а̄стланэ̄ныл юи-па̄лт тув вос минэ̄гыт, ань та̄нанылн нё̄тнэ са̄ккон мо̄т щирыл хасвес. Ты э̄лы-па̄лт 35 та̄ланыл иӈ ат то̄влын ма̄хум туп та̄н нё̄твēсыт, ань ос та̄ланыл уральтаӈкв ат патавет. 
Ань кос хотьют ма̄нь па̄влыт рӯпитаӈкв те ка̄сащи, та̄н пуссын акв щирыл тах олныл ойтуӈкв патавет. Лēккар хо̄тпат 1 млн. солко̄вил тах мивет, фельдшерыг ла̄внэ лēккарыт – 500 со̄тырал миӈкв патавет. 
 
МА̄щтыр мА̄хум мА̄гыс сА̄ккон
Ма̄н округувт са̄в ма̄хум сака ёмащакв ма̄щтырлаӈкв ха̄сэ̄гыт. Ань та̄наныл янытлан ма̄гыс йильпи са̄ккон хасвес, рущ ла̄тӈыл тох ла̄ваве – «О народных художественных промыслах в ХМАО-Югре». Тот тох хансым о̄лы, ань туп ма̄к ма̄ньщи ман ханты пормас ва̄рнэ хо̄тпа туп тав ма̄щтырыг ла̄вуӈкв патаве. Хотьют са̄всыр щирыл ма̄щтырлы, такви щирēт пормасыт ю̄нты, тав тамле намыл миӈкв ат патаве.
Ма̄ньщи мирув халт са̄в хо̄тпат «Народный мастерыг» ла̄вуӈкв кос э̄рēгыт. Ос та̄нанылн акваг са̄всыр выставкат ва̄руӈкв э̄ри, акв та̄л сыс са̄в пормас ман маснут ю̄нтуӈкв э̄ри. Та̄н ма̄нь па̄влытт о̄лыманыл нэ̄мхотталь ялуӈкв ат вēрмēгыт. Тох э̄лаль та о̄лантэ̄гыт. Ань ты са̄ккон щирыл та̄н тах нё̄туӈкв ос янытлаӈкв патавет.
 
Соссаӈ мА̄хум мА̄гыс олныт урыл
Еремей Айпин титыглавес, соссаӈ ма̄хум программан манах олн хасвес. Тав ювле-ла̄выс, ка̄сыӈ та̄л туп 100 млн. солко̄ви ты программан миӈкв патаве, ты олнытныл 75 млн. солко̄ви колыт ма̄гыс тах миве. Э̄лаль тав ла̄выс: «На̄н ань на̄нти ловиньтэ̄н, 166 млрд. солко̄витныл 100 млн. солко̄ви, тыи манах процент са̄витыг ēмты? Сака мощща».
Тав потыртаме юи-па̄лт Дума кӯщай хум Борис Хохряков ла̄выс, ты э̄лы-па̄лт тит та̄л ювле хультум порат ма̄ньщи ос ханты щēмьят кол ёвтнэ субсидия-олн ма̄гыс 1 млрд. арыгтем солко̄ви майлувес, ты олныт о̄с ловиньтаӈкв э̄ри. Мо̄т ма̄хум о̄с аквтох ёмащакв нё̄туӈкв э̄рēгыт.
 
Валентина Хозумова
 



На очередном заседании окружного парламента депутатами Думы округа был утвержден бюджет автономного округа на 2014 и плановый период 2015-2016 годов. Проект этого финансового документа рассматривался на депутатских слушаниях и с рекомендациями был направлен в Правительство Югры для  дальнейшей работы.
Доходы бюджета в 2014 году составят 166,4 млрд. рублей. В 2015 году – 172,3 млрд. рублей, в 2016 году – 178,9 млрд. рублей. Но и сумма дефицита на эти три года составляет более 57 млрд. рублей.
Основными направлениями расходования средств бюджета станет финансирование 25 государственных программ социальной сферы и различных отраслей экономики. Одна из этих программ направлена на улучшение жилищных условий населения округа и дальнейшего строительства коммунальной инфраструктуры региона. На эти цели в 2014 году будет использовано около 8,5 млрд. рублей. На ремонт многоквартирных домов и на развитие сферы ЖКХ будет направлено около 4 млрд. рублей.
По словам директора Департамента финансов Веры Дюдиной, бюджет округа по-прежнему остается социально ориентированным, направлен на устойчивое развитие округа и на повышение качества жизни югорчан.
Автор В. Узель
